ཉིན་མོའི་རྨི་ལམ།
རྩོམ་པ་པོ། གི་ཇུ་སྦཡེ་ སྦ་ཌེ་ཀཱ།
སྒྱུར་མཁན། འཕན་པོ་བསམ་གྲུབ་དང་ཚེ་རིང་ཆོས་སྐྱིད།
བོད་མིའི་སྒྲིག་འཛུགས་ཤེས་རིག་ལས་ཁུངས།རྩོམ་སྒྲིག་འགན་ཁུར་བ། བསོད་ནམས་བཟང་པོ། (ཤེས་ལྷན་འགན་འཛིན།)
ཞུ་དག་པ།
གོང་དཀར་ངག་རྣམ། དགེ་འདུན་དོན་ཡོད།
རྩོམ་སྒྲིག་དང་ཇུས་འགོད། ངག་དབང་བསྟན་འཛིན།
དེབ་གྲངས།
༡༠༠༠
ཤེས་རིག་པར་ཁང་གིས་པར་དུ་བསྐྲུན།
Special Acknowledgement
Funded by DANIDA, through Centre for International
Cooperation in Education (CICE) - Copenhagen, Denmark.བདེན་པ་ཉིད་རྣམ་པར་རྒྱལ་གྱུར་ཅིག་
པར་སྐྲུན་ཆེད་བརྗོད།
༄༅། །ཇི་སྐད་དུ། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་
ཏུ་སྦྱོར། །ཞེས་གནའ་རབས་བོད་ཀྱི་སྤྱི་ཚོགས་ནང་ཐོས་བསམ་སྒོམ་གསུམ་
གྱི་གོ་རིམ་ཚུལ་དང་ལྡན་པའི་སློབ་སྦྱོང་གི་ལམ་སྲོལ་ཚད་ལྡན་ཞིག་ཡོད་
མོད། བོད་ཀྱི་སློབ་གསོའི་སྲིད་བྱུས་དང་ལམ་སྲོལ་ཇི་ཡིན་གསལ་སྟོན་བྱས་
པའི་གཞུང་ལུགས་ཡིག་ཆ་པར་སྐྲུན་བྱས་པ་ཕལ་ཆེར་མེད་ཅིང་། ཉེ་རབས་
བོད་ཀྱི་ལོ་རྒྱུས་ནང་དུའང་དེ་འབྲེལ་གྱི་ཡིག་ཆ་བོད་ཡིག་ནང་འདོན་སྤེལ་
བྱས་པ་ཧ་ཅང་ཉུང་།
ཕྱི་ལོ་ ༡༩༩༡ ལོར་བཙན་བྱོལ་བོད་མིའི་བཅའ་ཁྲིམས་རིན་པོ་ཆེ་
གཏན་ལ་ཕབ་པའི་སྐབས་སུ་གཞུང་གི་རྩ་བའི་བྱེད་སྒོ་ལམ་སྟོན་ནང་། ཤེས་
ཡོན་སློབ་སྟོན་ཡར་རྒྱས་གཏོང་ཐབས་སུ་དོན་དམ་བོད་ཀྱི་གཞི་རྩའི་དགོས་
མཁོ་དང་འཚམས་པའི་ཤེས་རིག་གི་སྲིད་བྱུས་ཡང་དག་ཅིག་བཟོ་རྒྱུ། ཞེས་
གསལ་བ་དང་། ཕྱི་ལོ་ ༢༠༠༤ ལོར་བཙན་བྱོལ་བོད་མིའི་གཞི་རིམ་ཤེས་
ཡོན་སྲིད་བྱུས་དངོས་སུ་གཏན་འབེབས་གནང་བ་ནས་བཟུང་། བོད་མིའི་
སྒྲིག་འཛུགས་ཤེས་རིག་ལས་ཁུངས་ནས་སློབ་གསོ་དང་འབྲེལ་བའི་དཔེ་
དེབ་གསར་རྩོམ་དང་རྩོམ་སྒྱུར་གྱིས་དུས་ཀྱི་དགོས་མཁོ་སྐོང་རྒྱུར་འབད་
བརྩོན་རིམ་པར་ཞུས་ཡོད།ཉིན་མོའི་རྨི་ལམ་ཞེས་པ་ནི་རྒྱ་གར་གྱི་སློབ་གསོ་བ་དང་དགེ་རྒན་
ཆེན་མོ་གི་ཇུ་སྦཡེ་ སྦ་ཌེ་ཀཱ་མཆོག་གིས་བརྩམས་གནང་བའི་སྒྲུང་ཞིག་
ཡིན། སྒྲུང་འདིའི་ནང་ལཀྴམི་རཱམ་ཞེས་པའི་དགེ་རྒན་ཞིག་གིས་དཀའ་
སྤྱད་བརྩོན་འགྲུས་དང་། རང་དབང་། གསར་གཏོད་བཅས་ལ་བརྟེན་ནས་གུ་
དོག་པའི་ཤེས་ཡོན་ལམ་སྲོལ་ལ་གདོང་ལེན་གནང་ཚུལ་བཀོད་ཡོད་པས།
ནང་དོན་དང་ལག་བསྟར་གྱི་རིམ་པ་རྣམས་བཙན་བྱོལ་བོད་མིའི་གཞི་རིམ་
ཤེས་ཡོན་སྲིད་བྱུས་ཀྱི་ལྟ་གྲུབ་དང་ཧ་ཅང་མཐུན་ལ། དགེ་རྒན་དང་། ཁྱིམ་
བདག སློབ་གསོ་བ་སོགས་ལ་ངེས་པར་མཁོ་བའི་དཔེ་དེབ་གལ་ཆེན་ཞིག་
ཡིན། ད་ལམ་མེས་དབོན་གཙུག་ལག་དཔེ་སྟོན་སློབ་གྲྭའི་དགེ་རྒན་ཟུར་པ་
འཕན་པོ་བསམ་གྲུབ་དང་ཚེ་རིང་ཆོས་སྐྱིད་བཟའ་འཚོ་གཉིས་ནས་དཔེ་
དེབ་འདི་ཉིད་བོད་སྐད་དུ་ལེགས་སྒྱུར་གྱིས་དངོས་སུ་དཔར་འགྲེམས་ཞུ་
ཐུབ་པ་བྱུང་བས། བོད་ཡིག་ཐོག་སློབ་གསོའི་རྒྱུ་ཆ་ཕུན་སུམ་ཇེ་ཚོགས་སུ་
གཏོང་བར་ཞབས་འདེགས་ཙམ་མ་ཟད། སྐལ་མཉམ་དགེ་རྒན་གཞན་དང་
གཞན་ལའང་མིག་དཔེར་འོས་པའི་རྒྱུར་གྱུར་བས། གོ་སྐབས་འདི་བརྒྱུད་
བོད་སྒྱུར་གནང་མཁན་བཟའ་འཚོ་གཉིས་ལ་ཐུགས་རྗེ་ཆེ་ཞུ་རྒྱུ་ཡིན།
དཔེ་དེབ་བོད་སྒྱུར་སྐབས་བོད་སྐད་ཀྱི་གཤིས་དང་མཐུན་པར་གོ་
གང་བདེ་ཡོང་རྒྱུར་འབད་བརྩོན་གནང་ཡོད་མོད། ནང་དོན་གསལ་པོ་
མ་བྱུང་བ་དང་འཁྲུལ་གཞི་འབྱུང་ངེས་སྐབས་མ་ཡིག་ལ་ཁུངས་གཏུགས་
དགོས་རྒྱུར་དགོངས་འཇགས་ཞུ། ཤེས་རིག་ལས་ཁུངས་ནས། ཕྱི་ལོ་ ༢༠༢༠
ཟླ་ ༡༢ ཚེས་ ༡༨ ལ།གླེང་བརྗོད།
དཀར་ཆག
ལེའུ་དང་པོ། ཚོད་ལྟ་འགོ་ཚུགས་པ།.
ལེའུ་གཉིས་པ། ཚོད་ལྟའི་མདུན་འགྲོས།
ལེའུ་གསུམ་པ། སློབ་དུས་མཐའ་མའི་སྐབས།.
ལེའུ་བཞི་པ། ཆེས་མཐའ་མའི་འདུ་འཛོམས།.
VII
1
45
81
143གླེང་བརྗོད།
༄༅། །ལོ་ངོ་བརྒྱ་དང་ལྔ་བཅུ་ཙམ་གྱི་སྔོན་ལ་ཨིན་ཇི་མི་སེར་སྤེལ་ཡུལ་
རིང་ལུགས་པས་རྒྱ་གར་གྱི་སློབ་ཕྲུག་ཆུང་བའི་དགེ་རྒན་རྣམས་མི་འདོད་
བཞིན་དུ་ནུས་མེད་དང་ལེ་ལོའི་ངང་འཚོ་བ་སྐྱེལ་དུ་བཅུག་ཡོད། རྒྱ་གར་
གྱི་དགེ་རྒན་ཚོས་ཀྱང་མུ་མཐུད་འཚོ་བ་དེ་ལྟ་བུ་ཞིག་བསྐྱལ་བ་རེད། རིམ་
བཞིན་དེ་ལྟའི་ཤེས་ཡོན་སློབ་གསོའི་ལམ་ལུགས་དེ་རྒྱ་གར་ཡོངས་ལ་དར་
ཁྱབ་ཕྱིན་པ་ན། དུས་ད་ལྟའང་སློབ་ཕྲུག་ས་ཡ་མང་པོ་དགེ་རྒན་བཟང་ངན་
ལ་མ་ལྟོས་པའི་སློབ་ཁྲིད་ལམ་སྲོལ་དེའི་འོག་མི་གནས་ཐབས་མེད་དུ་གྱུར་
ཡོད།
དེ་ཡང་དགེ་རྒན་ཞིག་གི་ངོས་ནས་རང་གི་སློབ་ཕྲུག་རྣམས་འཛམ་
གླིང་ལས་ལོགས་སུ་ཁེར་རྐྱང་ངང་མི་ཚེ་སྐྱེལ་རྒྱུའི་ཐོག་སྦྱོང་བརྡར་སྤྲོད་
མཁན་ཞིག་བྱ་རྒྱུར་ཡོང་མི་སྲིད་པ་ཞིག་ཡིན། འོན་ཀྱང་ང་ཚོའི་རྒྱལ་ཁབ་
ཀྱི་སློབ་གྲྭའི་འགྲོ་ལུགས་ཆ་ནས་སློབ་ཕྲུག་གི་དོ་དབྱིངས་བྱ་ཡུལ་སའི་འབུ་
སྲིན་ནས་ནམ་མཁའི་སྐར་ཚོགས་བར་གྱི་གནད་དོན་སྟོང་ཕྲག་མང་པོ་
ཡོད་པ་རྣམས་འཛིན་གྲྭའི་སློབ་ཚན་དང་འབྲེལ་བ་མེད་པར་འདོད་ཀྱི་ཡོད།
VIIདེ་བཞིན་དགེ་རྒན་དཀྱུས་མ་ཚོའི་ངོས་ནས་རང་ཉིད་ཀྱི་ལས་འགན་དེ་
སློབ་དེབ་ནང་གི་སློབ་ཚན་རྣམས་འཁྲིད་རྒྱུ་དང་། སློབ་ཕྲུག་རྣམས་ཡིག་
རྒྱུགས་གཏོང་རྒྱུའི་ཆེད་གྲ་སྒྲིག་བྱེད་རྒྱུ་ཙམ་ཡིན་པར་ངོས་འཛིན་བྱེད་ཀྱི་
ཡོད། དགེ་རྒན་གྱི་ངོས་ནས་སློབ་ཕྲུག་གི་ཤེས་འདོད་ཀྱི་བློ་གོང་འཕེལ་
གཏོང་རྒྱུ་དེ་རང་གི་འོས་འགན་གྱི་ཆ་ཤས་སུ་ངོས་མི་ལེན་ཞིང་། སློབ་གྲྭའི་
ངོས་ནས་ཀྱང་འོས་འགན་དེ་སྒྲུབ་ཐབས་སུ་ཆ་རྐྱེན་རྣམས་སྐྲུན་གྱི་མེད།
གནས་སྟངས་དེ་འདྲ་ཞིག་ལ་གུ་ཇུ་ར་ཏའི་ (Gujarat) སློབ་གསོ་
མཁས་ཅན་དང་དགེ་རྒན་ཆེན་མོ་བ་གི་ཇུ་སྦཡེ་ སྦ་ཌེ་ཀཱ་ (Gijubhai Bad-
heka) (༡༨༨༥-༡༩༣༥) ཡིས་བརྩམས་པའི་ <<ཉིན་མོའི་རྨི་ལམ།>> ཞེས་
པའི་དཔེ་དེབ་འདི་ཉིད་ཡང་བསྐྱར་དཔར་དུ་བསྐྲུན་པ་ནི་ཆེས་འོས་ཤིང་
འཚམ་པ་ཞིག་ཡིན། དཔེ་དེབ་འདི་ནི་ཐོག་མར་ ༡༩༣༢ ལོར་གུ་ཇུ་ར་ཏ་ཡི་
སྐད་ཡིག་ནང་པར་སྐྲུན་བྱས་པ་དང། ལོ་དེ་རང་ལ་མདྷྱ་པྲདེཤ་མངའ་སྡེའི་
ཡོངས་གྲགས་སློབ་གསོ་མཁས་ཅན་ཀ་ཤི་ནཱཏ་ ཏྲི་ཝེ་དི་ (Kashinath Trivedi)
ཡིས་ཧིན་དྷིའི་སྐད་ཡིག་ནང་པར་སྐྲུན་བྱ་རྒྱུ་འགོ་བརྩམས་པ་རེད། ཏྲི་ཝེ་དི་
ཡིས་གཱན་དྷཱིའི་ (Gandhi) དྲུང་ནས་ལས་དོན་འགྲུབ་པར་ངང་རིང་དགོས་
པའི་ལེགས་བཤད་དེ་ཐོབ་ཡོད་ཅིང་། ཁོང་གིས་གི་ཇུ་སྦཡེ་ཡིས་ཤེས་ཡོན་
ཐོག་བརྩམས་པའི་བརྩམས་ཆོས་དེ་ཉིད་རྒྱ་ཆེར་ཁྱབ་གདལ་དུ་གཏོང་རྒྱུའི་
རྨི་ལམ་དེ་དེང་གི་དུས་སུ་སྨིན་རྒྱུ་ཡིན་པ་མཐོང་།
འོན་ཀྱང་། ཤེས་ཡོན་སློབ་གསོའི་ལམ་ལུགས་ལ་འགྱུར་བ་གཏོང་
རྒྱུའི་རྨི་ལམ་མངོན་འགྱུར་ཡོང་བར་གྷན་དྷི་དང་ཋེ་གྷོར། (Tagore) དེ་
བཞིན་གི་ཇུ་སྦཡེ་ སྦ་ཌེ་ཀཱ་སོགས་ཀྱིས་དུས་ཡུན་རིང་པོར་འཐབ་རྩོད་
VIIIབྱས་པའི་བརྒྱུད་རིམ་གྱི་ལམ་དེར་བསྙེགས་ཏེ་ཤར་སྐྱོད་བྱ་དགོས་པ་ཡིན།
ཁོང་གསུམ་གྱི་ཤེས་ཡོན་སློབ་གསོའི་ལྟ་གྲུབ་ཀྱི་གཞུང་ལུགས་ཚང་མའི་
ནང་བྱིས་པ་རྣམས་ལ་རང་དབང་དང་། རང་ཐག་རང་གཅོད་ཀྱི་ཁོར་ཡུག་
དགོས་པ་གཙོ་འདོན་གནང་ཡོད། གི་ཇུ་སྦཡེ་ཡིས་ལྟ་ཚུལ་དེ་ཉིད་ ༡༩༢༠
ལོར་བཱལ་ མན་དྷིར་ [བྱིས་པའི་ལྷ་ཁང་] ཞེས་ཆེད་དུ་བཙུགས་པའི་བསྟི་
གནས་ཁང་ཞིག་ཏུ་ལག་བསྟར་གནང་བ་དང་། ཁོང་གི་བརྩམས་ཆོས་ནང་
ལྟ་ཚུལ་དེའི་རྣམ་པ་འདྲ་མིན་ངོས་འཛིན་གནང་ཡོད། <<ཉིན་མོའི་རྨི་
ལམ།>> ཞེས་པའི་དཔེ་དེབ་འདི་ནི་དགེ་རྒན་ཞིག་གིས་ཀླད་རྙིང་མཁྲེགས་
བཟུང་གི་སློབ་ཁྲིད་ཀྱི་ལམ་སྲོལ་རྙིང་པར་སུན་འབྱིན་བྱེད་པའི་འཆར་སྣང་
གི་སྒྲུང་ཞིག་ཡིན། ཁོང་གིས་སློབ་ཕྲུག་རྣམས་གལ་ཆེར་བརྩིས་ཏེ་སྲོལ་རྒྱུན་
གྱི་སློབ་ཁྲིད་ཐབས་ལམ་དང་། སློབ་དེབ་ཀྱི་སློབ་ཚན་ཁོ་ན་འཁྲིད་རྒྱུའི་ལམ་
སྲོལ་དེ་དོར་ནས་མུ་མཐུད་ཚོད་ལྟ་གནང་ཡོད། ཁོང་གི་ཚོད་ལྟའི་གཞུང་
ལུགས་ཀྱི་རྒྱབ་རྟེན་ནི་སྔོན་འགྲོ་སློབ་གྲྭའི་ལམ་ལུགས་ཡིན་ཡང་ཁོང་གི་
སློབ་ཚན་གྲ་སྒྲིག་དང་། ལག་ལེན་བསྟར་ཚུལ་ནི་ས་གནས་རང་དང་མཐུན་
པ་ཞིག་ཡིན།
<<ཉིན་མོའི་རྨི་ལམ།>> ཞེས་པའི་དཔེ་དེབ་ཀྱི་ཀློག་པ་པོ་ཞིག་ལ་ཆ་
མཚོན་ན། ཚོན་མདངས་མེད་ཅིང་། ཐལ་བས་བཀབ་པའི་རྒྱ་གར་གྱི་དམའ་
རིམ་སློབ་གྲྭའི་སྐོར་རྒྱུས་མངའ་ཡོད་པ་ལས་སྦྱིན་པའི་སྐྱོ་གདུང་གི་ཚོར་བ་
དེ་ལས་གྲོལ་ཏེ། ཤེས་འདོད་ཀྱི་བློ་དང་། དགའ་བས་མྱོས་པར་འགྱུར་འོང་།
དེ་བཞིན་རྒྱལ་ཁོངས་ཀྱི་སློབ་གྲྭའི་ནང་བཙོན་དུ་བཅུག་པའི་སྒྱུ་རྩལ་རྣམས་
ཕྱི་རུ་མངོན་ཏེ་འབྱུང་འགྱུར་གྱི་རི་མོར་ཚོན་གཏོང་འགོ་ཚུགས་ཤིང་། སློབ་
IXป
ཕྲུག་ཚོས་རང་གི་དགེ་རྒན་དང་ལྷན་དུ་ཕྱིའི་འཛམ་གླིང་གི་དངོས་ཟོག་
རྣམས་འཛིན་གྲྭའི་ནང་གསོག་རྒྱུར་སྤྲོ་སྣང་སྐྱེ་ཡོང༌། ཕྱི་ལོ་ ༡༩༨༩ ཟླ་
ཚེས་ ༢༠ ཉིན། ཀྲིཤ་ནཱ་ ཀུ་མར་གྱིས། དིལླིར།
Xལེའུ་དང་པོ། ཚོད་ལྟ་འགོ་ཚུགས་པ།
གཅིག
༄༅། །ངས་དེའི་སྐོར་དཔེ་དེབ་མང་པོ་བཀླགས་པ་ཡིན་ལ་བསམ་བློ་ཡང་
གཏིང་ཟབ་བཏང་བ་ཡིན། འོན་ཀྱང་ང་ལ་དངོས་སུ་ལག་ལེན་བསྟར་བའི་
ཉམས་མྱོང་རྩ་བ་ནས་མེད། ངས་བལྟས་ན་རང་ཉིད་ལ་དངོས་སུ་ལག་ལེན་
བསྟར་བའི་ཉམས་མྱོང་དེ་དགོས་རྒྱུ་རེད་དྲན་གྱི་ཡོད། ཉམས་མྱོང་དེ་ཐོབ་
པ་ན་གཞི་ནས་ངའི་བསམ་བློ་དེར་བཟོ་ལྟ་ཞིག་ཐོན་རྒྱུ་དང་དེ་ཉིད་འཚར་
ལོངས་ཡོང་རྒྱུ་ཡིན་པ་བསམ་གྱི་ཡོད། དེ་ལྟར་ན་ངའི་བསམ་ཚུལ་དེ་ཇི་
ཙམ་བདེན་པ་ཡིན་པ་དང་། སྟོང་བསམ་ཁོ་ན་ཡིན་པའི་ངེས་ཤེས་ཤིག་གཞི་
ནས་རྙེད་ཀྱི་རེད།
ང་རང་སློབ་གྲྭའི་ཤེས་ཡོན་འགན་འཛིན་སར་བཅར་ཏེ་རང་ཉིད་ཀྱི་
ཚོད་ལྟ་བྱ་རྒྱུའི་ཆེད་གཞི་རིམ་འོག་མའི་འཛིན་གྲྭ་ཞིག་གནང་བའི་འབོད་
སྐུལ་ཞུས་པ་ཡིན།
ངའི་སྐད་ཆ་དེ་ཐོས་རྗེས་ཤེས་ཡོན་འགན་འཛིན་གད་མོ་ཤོར་ཏེ། “རྨི་
ལམ་མ་གཏོང་། ཁྱེད་ཀྱིས་ནམ་ཡང་དེ་ལྟར་བྱེད་ཐུབ་ཀྱི་མ་རེད། ཕྲུ་གུ་ཆུང་
ཆུང་ལ་སློབ་ཁྲིད་བྱ་རྒྱུ་དང་ལྷག་པར་དུ་གཞི་རིམ་འོག་མའི་སློབ་ཕྲུག་ལ་
སློབ་ཁྲིད་བྱ་རྒྱུ་དེ་རྩེད་མོ་ཞིག་རྩ་བ་ནས་མ་རེད། ལས་ཀ་དེ་འགན་ཆེན་
1ཉིན་མོའི་རྨི་ལམ།
པོ་ཞིག་རེད། ཁྱེད་རང་བསམ་བློ་བ་ཞིག་དང་རྩོམ་པ་པོ་ཞིག་རེད། ཁྱེད་
ལ་མཚོན་ན་ཅོག་ཙེ་དང་རྐུབ་བཀྱག་འབོལ་པོ་ཞིག་སྒང་བསྡད་ནས་རྩོམ་
ཡིག་འབྲི་རྒྱུ་དེ་ལས་སླ་པོ་ཡིན་པ་མ་ཟད། རང་ངོས་ནས་སློབ་ཁྲིད་བྱ་རྒྱུའི་
བསམ་བློ་འཁོར་རྒྱུ་དེའང་ལས་སླ་པོ་ཞིག་རེད། འོན་ཀྱང་ཁྱེད་ཀྱི་འཆར་
སྣང་དེ་ལག་བསྟར་བྱེད་རྒྱུ་དང་ཚོད་ལྟ་དེ་དོན་འཁྱོལ་ཡོང་རྒྱུ་ཤིན་ཏུ་ཁག་
པོ་རེད།” ཅེས་གསུངས་པར། “རྒྱུ་མཚན་དེ་ལ་བརྟེན་ནས་ང་ལ་ཉམས་མྱོང་
དངོས་དེ་དགོས་ཀྱི་ཡོད་ཞུ་རྒྱུ་དེ་ཡིན། དེར་མ་ཟད། ངས་དངོས་ཡོད་གནས་
སྟངས་གཞི་ལ་བཞག་སྟེ་ཚོད་ལྟ་བྱས་པའི་མཐའ་མའི་གྲུབ་འབྲས་དེ་འཇོག་
གི་ཡིན།” ཞེས་ལན་བཏབ།
མཐར་ཤེས་ཡོན་འགན་འཛིན་གྱིས་ངས་རེ་འདུན་ཞུས་པ་དེར་ངོས་
ལེན་གནང་སྟེ། “འགྲིག་གི་རེད། གལ་སྲིད་ཁྱེད་རང་དེའི་ཐོག་དོ་སྣང་ཡོད་
ཚེ་ལོ་གཅིག་རིང་ཚོད་ལྟ་བྱས་ན་འགྲིག་གི་རེད། ངས་ཁྱེད་ལ་གཞི་རིམ་
འོག་མའི་འཛིན་གྲྭ་བཞི་པ་དེ་བཀོད་སྒྲིག་བྱས་ཆོག འདི་དག་ནི་འཛིན་གྲྭ་
བཞི་པའི་བསླབ་གཞིའི་རྩ་འཛིན་དང་སློབ་དེབ་རྣམས་རེད། གཞན་དེ་གུང་
གསེང་ཞུ་ཕྱོགས་དང་མཐུན་རྐྱེན་གཞན་སྐོར་གྱི་སྒྲིག་གཞིའི་འདྲ་བཤུས་
རེད།” ཅེས་གསུངས་ཏེ་དཔེ་དེབ་རྣམས་ང་ལ་གནང་བྱུང་།
ངས་སྐྱོ་བ་དྲག་པོས་ཤོག་བུ་དེ་ཚོར་བལྟས་ཏེ། བསླབ་གཞིའི་རྩ་འཛིན་
དེ་ཡར་བླངས་ཏེ་ཨམ་ཕྲག་ནང་བླུགས་པ་ཡིན། ངས་སློབ་དེབ་རྣམས་
བརྩེགས་ཏེ་བསྡམ་གྲབས་བྱེད་སྐབས། “ལྟོས་དང་། ཁྱེད་ཀྱིས་ཚོད་ལྟ་གང་
འདྲ་བྱས་ནའང་འགྲིག་གི་རེད། འོན་ཀྱང་སེམས་ལ་འཇོག་དགོས་པ་ཞིག་
ལ་ལོ་མཇུག་ལ་ཡིག་རྒྱུགས་གཏོང་དགོས་པ་དང་། ཁྱེད་ཀྱིས་སློབ་ཁྲིད་ཇི་
2ལེའུ་དང་པོ། ཚོད་ལྟ་འགོ་ཚུགས་པ།
ལྟར་བྱས་ཡོད་མེད་དེ་ནས་ཚད་འཇལ་ཐུབ་ཀྱི་རེད།” ཅེས་གསུངས།
ངས་ཁོང་གིས་གསུངས་པ་དེར་ཁས་ལེན་དང་སྦྲགས། “ཡིན་དང་ཡིན།
ང་རང་གྲ་སྒྲིག་ཨང་གསར་ཡིན། ཡིན་ནའང་ང་ལ་རེ་བ་ཞིག་ཡོད། ངའི་
ལས་དོན་ལ་རྟོག་ཞིབ་དང་ཡིག་རྒྱུགས་གཏོང་མཁན་དེ་ཁྱེད་རང་རང་གིས་
གནང་རོགས་ཞུ་རྒྱུ་ཡིན། ང་ལ་ཚོད་ལྟ་བྱ་རྒྱུའི་ཆོག་མཆན་གནང་མཁན་
བསྟར་ཞུ་འདོད་འདུག་པ་མ་ཟད། ངའི་ལས་དོན་ལེགས་གྲུབ་འབྱུང་མིན་
དེ་ཁྱེད་རང་ཡིན་པས། རང་བཞིན་གྱིས་ངའི་ལས་ཀ་དེའང་ཁྱེད་ལ་སྤྱན་
ཁྱེད་ཀྱིས་གསལ་ཤོས་མཁྱེན་ངེས་རེད་ལ། དེའི་གྲུབ་འབྲས་བཟང་ངན་གང་
འདྲ་ཞིག་བྱུང་རུང་དེའི་རྒྱུ་མཚན་དེ་ཁྱེད་རང་གཅིག་པུས་བསམ་ཤེས་ཐུབ་
ཀྱི་རེད།” ཅེས་ཞུས་པར་ཁོང་གིས་བཅོས་མིན་གྱིས་འཛུམ་མདངས་ཤིག་
སྟོན་བཞིན་མོས་མཐུན་གནང་བྱུང་བས་ང་རང་ཡིག་ཚང་ནས་ཐོན་པ་ཡིན།
གཉིས།
༄༅། །ངས་བསླབ་གཞིའི་རྩ་འཛིན་དེར་ཞིབ་ལྟ་ཞིག་བྱས་པས་དེར་འགྱུར་
བ་ཅུང་ཟད་གཏོང་དགོས་པ་མཐོང་བ་མ་ཟད། སློབ་དེབ་རྣམས་ལ་ཡང་
བལྟས་ཏེ་དེའི་ནང་སློབ་ཕྲུག་རྣམས་ལ་གང་ཞིག་འཚམ་པོ་ཡོད་པ་དང་། གང་
ཞིག་འཚམ་པོ་མེད་པ་གསལ་པོ་ཤེས་སོང་ལ། གང་འགྱུར་བ་གཏོང་དགོས་
པ་དེའང་རྙེད་བྱུང་། ངས་སློབ་འགོ་ཚུགས་པ་ནས་སློབ་མཇུག་མ་རྫོགས་
བར་སློབ་ཁྲིད་ག་རེ་བྱེད་མིན་གྱི་སྒྲོམ་གཞི་ཞིག་བློ་ངོར་འཆར་ཐུབ་པ་དང་།
ཡིག་རྒྱུགས་དང་དེའི་གྲུབ་འབྲས་མ་ཐོན་བར་ཉིན་ཞག་ག་ཚོད་ཡོད་མིན་
ཡང་རྩིས་བརྒྱབ་པ་ཡིན། ད་དུང་ཉིན་ཞག་མང་པོའི་ལས་ཀ་དང་། དེ་ཇི་
3ཉིན་མོའི་རྨི་ལམ།
ལྟར་བྱེད་དགོས་པ། དེ་བཞིན་དེའི་གྲུབ་འབྲས་སོགས་འཆར་གཞི་ཡོངས་
རྫོགས་གྲ་སྒྲིག་ཡོད་པ་ལྟ་བུར་སྣང་། དེ་ལྟར་ང་རང་འཆར་འགོད་བཟོ་རྒྱུར་
གཡེངས་ནས་མཚན་གྱི་ཆུ་ཚོད་གཉིས་པ་ཇི་ལྟར་ཡོལ་མིན་ཡང་མ་ཤེས།
དེ་ནས་ངས་སང་ཉིན་སློབ་ཁྲིད་བྱ་རྒྱུའི་ཟིན་བྲིས་བརྒྱབ་པ་ཡིན། ང་རང་
ཉལ་སར་འགྲོ་སྐབས་མཚན་གྱི་ཆུ་ཚོད་གསུམ་པ་ཟིན་འདུག
སང་ཉིན་དེར་ང་རང་སྤྲོ་སེམས་ཀྱིས་ཁེངས་ཤིང་གདེང་སྤོབས་དང་
བྲེལ་བས་ཁེངས་པ་ཞིག་ཏུ་ཚོར། ངས་མགྱོགས་པོ་གཟུགས་པོ་བཀྲུས་པ་
དང་། ཞོགས་ཟས་ཀྱང་མགྱོགས་པོ་བཟས་རྗེས་སློབ་གྲྭར་དུས་ཐོག་ཏུ་འབྱོར་
ཐུབ་པ་བྱུང་། སྐབས་དེར་སློབ་གྲྭའི་རྒྱལ་སྒོ་ཕྱེ་མི་འདུག་ལ་དགེ་ཆེ་ཡང་
ཕེབས་མི་འདུག སློབ་གྲྭའི་ཡིག་གད་ཁོང་ལྡེ་མིག་ལེན་པར་རང་ཉིད་ཀྱི་
ཁྱིམ་དུ་ཕྱིན་འདུག སློབ་ཕྲུག་རྣམས་གཞུང་ལམ་སྟེང་ཕར་ཚུར་རྒྱུག་གིན་
ཡོང་བཞིན་འདུག
ང་རང་དགའ་སྣང་ཆེན་པོས་སློབ་གྲྭ་ཚུགས་པར་བསྒུགས་ནས་བསྡད་
པ་ཡིན། ངས་རང་ཉིད་ཀྱི་འཛིན་གྲྭ་དེ་བླངས་ནས་སློབ་ཁྲིད་འགོ་འཛུགས་
འདོད་པ་དང་། འཆར་གཞི་གསར་པ་རྣམས་ལག་བསྟར་བྱེད་འདོད་བྱུང་བ་
མ་ཟད། འཛིན་གྲྭའི་ནང་ཟང་ཟིང་མེད་པར་ཞི་འཇམ་ཡོང་བ་དང་། འཛིན་
གྲྭའི་སློབ་ཁྲིད་དེ་ཉིད་སྤྲོ་སྣང་ལྡན་པར་བསྒྱུར་ཏེ། སློབ་ཕྲུག་ཚོའི་སེམས་པ་
འགུག་འདོད་པ་སོགས་ཀྱིས་སོ་སོའི་ལུས་པོའི་འཕར་རྩ་ལྡང་བཞིན་པ་ཚོར།
ཅོང་བརྡ་བརྡུངས་བ་དང་སློབ་ཕྲུག་རྣམས་འཚང་ཁ་ཤིག་ཤིག་ངང་
འཛིན་ཁང་ནང་དུ་འཛུལ་ཕྱིན། སློབ་གྲྭའི་དགེ་ཆེ་མཆོག་ནས་ང་རང་
འཛིན་གྲྭའི་ནང་ཁྲིད་དེ་སློབ་ཕྲུག་རྣམས་ལ་ངོ་སྤྲོད་གནང་དོན། “སློབ་
4ལེའུ་དང་པོ། ཚོད་ལྟ་འགོ་ཚུགས་པ།
ཕྲུག་ཚོ་ཉོན་དང་། ཁོང་གི་མཚན་ལ་ལཀྴམི་རཱམ་ (Laxmiram) ཞུ་ཡི་ཡོད།
ཁོང་ནི་ཁྱེད་རང་ཚོའི་འཛིན་གྲྭའི་རྒན་ལགས་རེད། ཁྱེད་ཚོས་ངེས་པར་དུ་
ཁོང་གི་བཀའ་ལ་བརྩི་བཀུར་ཞུ་དགོས་པ་ལས། ཁོང་ལ་བརྙས་བརྐོ་བ་དང་།
སྤྱོད་ངན་རིགས་བྱས་ན་འགྲིག་གི་མ་རེད། ཤེས་སོང་ངམ།” ཞེས་གསུངས།
ངས་ད་ནས་བརྩིས་པའི་ལོ་གཅིག་རིང་སློབ་ཁྲིད་བྱ་སའི་རང་གི་སློབ་
ཕྲུག་རྣམས་ལ་བལྟས་པ་ཡིན། སློབ་ཕྲུག་འགའ་ཤས་ཀྱི་ངོ་གདོང་འཛུམ་
གྱིས་ཁེངས་པ་དང་། འགའ་ཤས་ཕན་ཚུན་མིག་བརྡ་འཕེན་རེས་བྱེད་ཅིང།
འགའ་ཤས་མགོ་བོ་གཡུག་གཡུག་བྱེད་ལ། སློབ་ཕྲུག་རེ་གཉིས་ཤིག་གིས་ང་
ལ་འཕྱ་དམོད་བྱེད་བཞིན་འདུག དེ་མིན་ལྷག་འཕྲོས་རྣམས་དོ་སྣང་རྩ་བ་
ནས་མེད་པ་རེད་འདུག
ངས་བལྟས་ནས་བསྡད་པས། “ངའི་སློབ་ཁྲིད་བྱ་སའི་སློབ་ཕྲུག་འཚུབ་
ཐེར་དེ་ཚོ་རེད་ཨང་།” ཅེས་ངའི་བསམ་བློའི་ནང་དེ་ལྟར་འཁོར། དེ་ཡིས་ང་
རང་ཏོག་ཙམ་མ་བདེ་བ་བཟོས་བྱུང་སྟེ། “སེམས་ཁྲལ་བྱེད་དགོས་མ་རེད།
པ་
5ཉིན་མོའི་རྨི་ལམ།
ངས་ཁོང་ཚོ་འགྱུར་བ་གཏོང་གི་ཡིན།” ཞེས་རང་གིས་རང་ལ་སེམས་གསོ་
བཏང་བ་ཡིན།
དེ་ནས་ངས་མདང་དགོང་ཟིན་བྲིས་བརྒྱབ་པ་དེ་བཏོན་ནས་དེའི་ནང་
གི་བྱེད་སྒོ་རྣམས་ལ་ལྟ་ཙམ་བྱས་པ་ཡིན། བྱེད་སྒོ་དང་པོར། ངག་བཅད་ཀྱི་
བྱེད་སྒོ་ (silence game) གཉིས་པ། འཛིན་གྲྭའི་གཙང་སྦྲ། གསུམ་པ། མཉམ་
གཞས་གཏོང་རྒྱུ། བཞི་པ། དགེ་སློབ་གླེང་མོལ་བཅས་ཡིན།
ངས་སློབ་ཕྲུག་རྣམས་ལ། “སློབ་ཕྲུག་ཚོ་ཉོན་དང་། སྔོན་ལ་ང་ཚོ་ངག་
བཅད་ཀྱི་རྩེད་མོ་རྩེ་ཡི་ཡིན། ངས་ ༀ་ཤནྟི་” ཞེས་ལབ་དུས་ཁྱེད་ཚོ་ཚང་
མས་སྐད་ཆ་མ་བཤད་པར་ཁ་བཙུམས་ཏེ་སྡོད་ཨ། ངས་འཛིན་གྲྭའི་སྒོ་རྒྱག་
གི་ཡིན། དེ་དུས་འཛིན་ཁང་ནང་མུན་ནག་འཐིབ་ཀྱི་རེད། ང་ཚོ་ཚང་མ་ཁུ་
སིམ་མེར་ཡོད་སྐབས་འཛིན་གྲྭའི་ནང་དང་ཕྱི་ནས་སྒྲ་གང་གོ་བ་དེར་ཉོན་
ཨ། རྩེད་མོ་དེ་སྐྱིད་པོ་ཞིག་ཡོད་རེད། ཁྱེད་ཚོས་གཡས་གཡོན་དུ་འཕུར་
བཞིན་པའི་སྦྲང་མའི་སྐད་སྒྲ་དང་། ད་དུང་རང་ཉིད་ཀྱིས་དབུགས་རྔུབ་
པའི་སྒྲ་སོགས་གོ་ཡི་རེད། དེའི་རྗེས་སུ་ངས་གཞས་ཤིག་གཏོང་གི་ཡིན་པས་
ཁྱེད་ཚོ་ཡག་པོ་ཉོན་ཨ།” ཞེས་བཤད་ནས་རྩེད་མོ་འགོ་བཙུགས་པ་ཡིན།
ངས་ 'ༀ་ཤནྟི་' ཞེས་ལབ་སྐབས་སློབ་ཕྲུག་རྣམས་མུ་མཐུད་སྐད་ཆ་
ཤོད་ཅིང་། ཕན་ཚུན་འབུད་རྒྱག་གཏོང་རེས་བྱེད་བཞིན་འདུག ངས་ ་ༀ་
ཤནྟི་' ཞེས་བསྐྱར་ལྡབ་ཡང་ལྡབ་བྱས་ནའང་སློབ་ཕྲུག་རྣམས་ལ་ཚོར་བ་
གང་ཡང་མི་འདུག སྐབས་དེ་དུས་ང་རང་ཏོག་ཙམ་མི་བདེ་བ་ཆགས་སོང་།
ངས་ཁོང་ཚོར་སྐད་ཤུགས་ཆེན་པོས་ཁ་བཙུམས་ནས་ཡག་པོ་སྡོད་ཅེས་ཀྱང་
ལབ་ཤེས་མ་སོང་།ལེའུ་དང་པོ། ཚོད་ལྟ་འགོ་ཚུགས་པ།
ད་དུང་ཁོང་ཚོར་ཉེས་རྡུང་ཡང་གཏོང་ཤེས་མ་སོང་། དེར་བརྟེན་ངས་
རྩེད་མོ་མུ་མཐུད་དེ་འཛིན་གྲྭའི་སྒོ་དང་སྒེའུ་ཁུང་གི་ཁྲ་ཡོལ་རྣམས་བརྒྱབ་
པ་ཡིན། སྐབས་དེར་འཛིན་ཁང་ཡོངས་རྫོགས་མུན་ནག་གིས་འཐིབས་
སོང་། དེ་ནས་སློབ་ཕྲུག་རྣམས་རང་རང་གི་རྩེད་མོ་རྩེད་རྒྱུ་འགོ་བཙུགས།
འགའ་ཤས་ཀྱིས་སྣ་སྒྲ་དམའ་བོ་འདོན་པ་དང་། འགའ་ཤས་ཀྱིས་ཞི་མིའི་
སྐད་རྒྱག་པ། འགའ་ཤས་ཀྱིས་རྐང་པ་བརྡབ་པ་སོགས་བྱས། ཡང་སློབ་ཕྲུག་
གཅིག་གིས་ཐལ་མོ་རྡེབ་སྐབས་གཞན་རྣམས་ཀྱིས་དེའི་ལད་ཟློས་བྱས། དེ་
མཐོང་ནས་གཅིག་གིས་གད་མོ་བགད་པ་ན་འཛིན་གྲྭ་ཡོངས་རྫོགས་གད་མོ་
བགད་པ་སོགས་བྱས། ང་རང་ཁོང་ཁྲོས་ངོ་གདོང་དམར་པོར་གྱུར་སོང་བས།
སྒོ་དང་སྒེའུ་ཁུང་རྣམས་ཀྱི་ཁྲ་ཡོལ་རྣམས་ཕྱེས་ཏེ་འཁྱུག་ཙམ་རིང་འཛིན་
གྲྭའི་ཕྱི་ལ་ཐོན་པ་ཡིན། ཡུད་ཙམ་རྗེས་འཛིན་གྲྭར་ཡར་འཛུལ་སྐབས་
འཛིན་ཁང་ཡོངས་རྫོགས་སྐད་ཅོར་གྱིས་ཁེངས་འདུག སློབ་ཕྲུག་ཚོས་ ་ༀ་
ཤནྟི་' 'ༀ་ཤནྟི་' ཞེས་ངའི་ཚིག་དེར་ལད་ཟློས་ཀྱིས་འཕྱ་དམོད་བྱེད་བཞིན་
ཡོད་པ་དང་། འགའ་ཞིག་གིས་སྒེའུ་ཁུང་གི་ཁྲ་ཡོལ་རྒྱག་བཞིན་འདུག
ངའི་སེམས་ནང་། “ངའི་ཟིན་བྲིས་རྣམས་ལག་ལེན་ཐོག་འཁྱོལ་མི་ཐུབ་
པ་ཞིག་རེད་འདུག” སྙམ། “ཟིན་བྲིས་འདེབས་རྒྱུ་དང་སློབ་ཁྲིད་བསམ་བློ་
འཁོར་རྒྱུ་དེ་ཧ་ཅང་ལས་སླ་པོ་ཡིན་ནའང་། དོན་དངོས་ཐོག་ལག་ལེན་
བསྟར་རྒྱུ་ནི་ཤིན་ཏུ་དཀའ། དེ་ལྟ་བུའི་སྐད་ཅོར་དང་ཟང་ཟིང་ཆེ་བའི་ཁོར་
ཡུག་ནང་འཚར་ལོངས་བྱུང་བའི་སློབ་ཕྲུག་རྣམས་ལ་ངག་བཅད་རྩེད་མོ་ནི་
དོན་མེད་ཅིག་རེད་འདུག ངས་གང་དུ་ནོར་འཁྲུལ་ཤོར་བ་དེ་ནས་བསྐྱར་
དུ་འགོ་འཛུགས་ཀྱི་ཡིན། དེ་རིང་ཉིན་དང་པོ་རང་ལ་གོམ་ཁ་ཤོར་བ
་་བ་དེ་
7ཉིན་མོའི་རྨི་ལམ།
སྤྱིར་ནས་ཡག་པོ་བྱུང་། སང་ཉིན་ནས་ཐབས་ལམ་གསར་པ་ཞིག་བསྟེན་གྱི་
ཡིན།” ཞེས་སོགས་དྲན།
ངས་སློབ་ཕྲུག་རྣམས་ལ། “བུ་ཚོ། དེ་རིང་སློབ་ཁྲིད་འདིར་མཚམས་
འཇོག་གི་ཡིན། ང་ཚོ་སང་ཉིན་མཇལ་ཡོང་། དེ་རིང་གུང་གསེང་ཡིན།”
ཞེས་ལབ་པ་ཡིན།
གུང་གསེང་ཞེས་པའི་ཚིག་དེ་གོ་མ་ཐག་སློབ་ཕྲུག་རྣམས་ཀྱིས་ ་གུང་
གསེང་རེད། གུང་གསེང་རེད།' ཅེས་སྐད་ཅོར་རྒྱག་གིན་འཛིན་གྲྭའི་ཕྱི་ལ་
རྒྱུག་ཕྱིན། ཁོང་ཚོས་སྐད་ཅོར་ཆེན་པོ་བརྒྱབ་པས་འཛིན་གྲྭ་གཞན་གྱི་དགེ་
རྒན་དང་སློབ་ཕྲུག་རྣམས་ཧང་སངས། སྐབས་དེར་དགེ་ཆེ་མཆོག་ཁོང་ཁྲོའི་
རྣམ་འགྱུར་དང་བཅས་ངའི་མདུན་དུ་ཕེབས་ནས། “ཁྱེད་རང་གིས་སློབ་
ཕྲུག་རྣམས་གུང་གསེང་གང་འདྲ་བཏང་བ་ཡིན། སློབ་གྲྭ་གྲོལ་བར་ད་དུང་
ཆུ་ཚོད་གཉིས་ལྷག་འདུག” ཅེས་ང་ལ་གཤེ་གཤེ་བཏང་བྱུང་།
ངས་དགེ་ཆེ་མཆོག་ལ་ “དེ་རིང་ཁོང་ཚོ་སློབ་སྦྱོང་བྱེད་འདོད་ཀྱི་སྤྲོ་
སྣང་དང་འདུན་པ་མི་འདུག ངས་ངག་བཅད་བྱེད་སྒོ་སྤེལ་སྐབས་དེ་ཤེས་
སོང་། དེར་བརྟེན་ངས་ཁོང་ཚོ་ལོག་བཏང་བ་ཡིན།” ཞེས་ཞུས་པ་ཡིན།
དེ་ནས་དགེ་ཆེ་མཆོག་གིས་ “ཆོག་མཆན་མེད་པར་ཁྱེད་ཀྱིས་སློབ་
ཕྲུག་རྣམས་གུང་གསེང་གཏོང་མི་ཆོག གལ་ཏེ་བཏང་བ་ཡིན་ན་འཛིན་གྲྭ་
གཞན་པ་རྣམས་ལ་གནོད་སྐྱེལ་ཏེ་ཁོང་ཚོས་སློབ་སྦྱོང་བྱེད་ཀྱི་མ་རེད། ཚོད་
ལྟ་དེ་འདྲ་སློབ་གྲྭ་འདིའི་ནང་བྱེད་ཆོག་གི་མ་རེད།” ཅེས་ནན་ཏན་གྱིས་
གསུངས་པ་དང་། ད་དུང་མུ་མཐུད་དེ། “ཁྱེད་ཀྱིས་ཁོང་ཚོ་སློབ་སྦྱོང་བྱེད་
འདོད་ཡོད་མེད་ལྟ་རྒྱུ་དེ་གཡུག་ཞོག ལར་ནས་ངག་བཅད་བྱེད་སྒོ་སྤེལ་
8ལེའུ་དང་པོ། ཚོད་ལྟ་འགོ་ཚུགས་པ།
རྒྱུ་དེ་སྔོན་འགྲོ་སློབ་གྲྭར་འཚམས་པོ་ཡོད་རེད། གཞི་རིམ་འོག་མའི་སློབ་
ཕྲུག་རྣམས་ལ་འགྲམ་ལྕག་ཚ་ཐག་ཆོད་ཅིག་གཞུས་ན་གཞི་ནས་ཁུ་སིམ་
མེར་སྡོད་ཀྱི་རེད། དེ་ལས་ཁྱེད་རང་དགེ་རྒན་གཞན་དག་ཚོ་ནང་བཞིན་
སློབ་ཁྲིད་བྱས་ན་བཟང་གི་རེད། རྗེས་མ་ལོ་མཇུག་གི་ཡིག་ཚད་ནང་གྲུབ་
འབྲས་ཡག་པོ་ཞིག་ལོན་ཐུབ་ཀྱི་རེད། ཁྱེད་ཀྱིས་ད་ལྟའི་བྱེད་སྟངས་དེས་
ཉིན་གཅིག་འཕྲོ་བརླག་བཏང་བ་མ་ཟད། སོ་སོ་སོ་སོར་མགོ་སྐོར་བཏང་བ་
རེད།” ཅེས་གསུངས།
ངས་དགེ་ཆེ་མཆོག་ལ་ཡ་ང་སྙིང་རྗེ་སྐྱེས་ཏེ། ངས་ “དགེ་རྒན་ཚང་
མས་སློབ་ཁྲིད་བྱེད་སྐབས་ཉེས་རྡུང་གཏོང་དགོས་པར་གདམ་ཀ་བྱེད་ཀྱི་
ཡོད། ཐབས་ལམ་དེའི་གྲུབ་འབྲས་མངོན་གསལ་དོད་ཤོས་དེ་ཕྲུ་གུ་རྣམས་
ཀྱི་རང་གཤིས་རྩུབ་པ་དང་། འཚུབ་པ། སྤྱོད་པ་ངན་པ། སློབ་སྦྱོང་ལ་
དབྱིངས་མེད་པ་དེ་འདྲ་ཆགས་པ་རེད། ཕྲུ་གུ་དེ་ཚོས་ལོ་བཞིའི་རིང་སློབ་
སྦྱོང་སྦྱངས་པའི་བརྒྱུད་རིམ་ནང་ཁོང་ཚོས་སྐད་ཅོར་རྒྱག་རྒྱུ་དང་། དགེ་
རྒན་ལ་འཕྱ་དམོད་བྱེད་རྒྱུ། དེ་བཞིན་རྐང་བརྡབ་ལག་བརྡབ་བྱེད་རྒྱུ་ཙམ་
ལས་ཤེས་མེད་པ་ངས་མཐོང་སོང་། ཁོང་ཚོ་སློབ་གྲྭར་ཡོང་རྒྱུ་དགའ་པོ་མེད་
པ་དང་། གུང་གསེང་ཡིན་ལབ་པ་དང་དགའ་ཐག་ཆོད་ནས་རྒྱུག་ཕྱིན་པ་
གཟིགས་མ་བྱུང་ངམ།” ཞེས་ཞུས་པར། ཁོང་གིས་དངོས་ཡོད་གནས་སྟངས་
དེར་ངོས་ལེན་མ་གནང་ཀ་མེད་ཡིན་པས། “བྱས་ན་འགྲིག་གི་རེད། ཁྱེད་
ཀྱིས་དེའི་ཐོག་གང་བྱས་ཡོད་པ་རྗེས་སུ་མཐོང་གི་རེད།” ཅེས་གསུངས་བྱུང་།
༧༽ཉིན་མོའི་རྨི་ལམ།
གསུམ།
༄༅། །ཉིན་དེར་ང་རང་སེམས་མ་སྐྱིད་པའི་ངང་ཁྱིམ་དུ་ལོག་པ་ཡིན། “ལས་
ཀ་དེ་དངོས་གནས་ཁག་པོ་ཞིག་རེད་འདུག” ཅེས་ཆིག་ལབ་ཅིག་ཤོར་སོང་།
“དེ་དངོས་གནས་ཡིག་ཚད་མཁྲེགས་པོ་ཞིག་ཆགས་ས་རེད། གང་ལྟར་ང་
རང་སེམས་ཤུགས་ཆག་གི་མིན། ངས་ངག་བཅད་ཀྱི་བྱེད་སྒོ་དེ་དེ་ལྟར་མི་
རྩེ་བ་སྔ་ས་ནས་མ་ཤེས་པ་གང་ཡིན་ནམ། སྔོན་འགྲོ་སློབ་གྲྭའི་ནང་བྱེད་སྒོ་
དེ་མ་སྤེལ་གོང་གྲ་སྒྲིག་མང་པོ་བྱེད་དགོས་ཀྱི་ཡོད། ངས་ཉིན་དང་པོ་ནས་
ངག་བཅད་ཀྱི་བྱེད་སྒོ་སྤེལ་བ་ནི་ལྐུགས་པའི་ལས་ཀ་རང་རེད། སྔོན་ལ་
སློབ་ཕྲུག་རྣམས་ངོ་ཤེས་པར་བྱས་ནས་ཁོ་ཚོ་དང་འབྲེལ་བ་ཡག་པོ་ཉར་ན་
གཞི་ནས་ཁོང་ཚོས་ངའི་སྐད་ཆར་ཉན་པ་དང་། ལམ་སྟོན་བྱས་པ་རྣམས་
ལ་ཉན་རྒྱུ་རེད། ཁོ་ཚོ་སློབ་སྦྱོང་བྱེད་འདོད་མེད་པར་གུང་གསེང་དགོས་ཀྱི་
འདུག དེ་འདྲ་བའི་སློབ་ཕྲུག་རྣམས་ལ་སློབ་ཁྲིད་བྱ་རྒྱུ་དེ་ལས་སླ་པོ་ཞིག་
ག་ལ་ཡིན།”
དེ་ནས་ངས་ཉིན་གཉིས་པའི་སློབ་ཁྲིད་ཀྱི་གྲ་སྒྲིག་བྱས་ནས་ཉལ་བར་
ཕྱིན་པ་ཡིན། མཚན་མོ་དེར་དེ་རིང་གང་བྱུང་བ་རྣམས་དང་སང་ཉིན་གྱི་
ལས་ཀ་སོགས་ཀྱི་རྨི་ལམ་བཏང་ནས་འདས།
ཉིན་གཉིས་པ་དེར་སློབ་གྲྭའི་རྒྱལ་སྒོ་ཕྱེ་བའི་སྐབས་ང་རང་སློབ་གྲྭར་
འབྱོར་ཟིན། འཛིན་གྲྭའི་སློབ་ཕྲུག་རྣམས་འཚང་ཁ་ཤིག་ཤིག་གིས་ངའི་
འགྲམ་དུ་ཡོང་ནས། “རྒན་ལགས། དེ་རིང་ཡང་ང་ཚོར་གུང་གསེང་གཏོང་
རོགས་གནང་། སྐུ་མཁྱེན། དེ་རིང་ཡང་གུང་གསེང་གཏོང་རོགས།” ཞེས་
སྐད་བརྒྱབ་བྱུང་།
10ལེའུ་དང་པོ། ཚོད་ལྟ་འགོ་ཚུགས་པ།
ངས། “འོ་ཡ། འགྲིག་གི་རེད། ཡིན་ནའང་ཆུ་ཚོད་གཉིས་མ་གཏོགས་
ཉིན་གང་གུང་གསེང་གཏོང་གི་མིན། གང་ལྟར་ཐོག་མར་ངས་སྒྲུང་ཞིག་
བཤད་ཀྱི་ཡིན། དོན་དག་གཞན་པའི་ཐོག་གྲོས་བསྡུར་རྗེས་ལ་བྱེད་ཆོག་གི་
རེད།” ཅེས་བཤད་དེ་སྒྲུང་འགོ་བཙུགས་པ་ཡིན།
“གནའ་སྔ་མོ་རྒྱལ་པོ་ཞིག་ལ་བཙུན་མོ་བདུན་ཡོད་པ་རེད། བཙུན་མོ་
དེ་ཚོར་སྲས་དང་སྲས་མོ་མང་པོ་ཡོད་པ་རེད།”
སློབ་ཕྲུག་རྣམས་ངའི་མཐའ་སྐོར་ནས་སྒྲུང་ཉན་ཏེ་བསྡད། སློབ་ཕྲུག་
འགའ་ཤས་ད་དུང་ཡང་འབུད་རྒྱག་གཏོང་རེས་དང་སྐད་ཅོར་རྒྱག་པ་
སོགས་བྱས། སྐབས་དེར་ངས། “སྐད་ཅོར་བརྒྱབ་ན་ཡག་པོ་མ་རེད། ཁྱེད་ཚོ་
ཡག་པོ་བྱས་ནས་སྡོད།” ཅེས་ལབ་པས་ཁོང་ཚོ་འཇམ་ཐིང་ངེར་བསྡད་དེ།
“རྒན་ལགས། སྒྲུང་མུ་མཐུད་ནས་གསུངས་དང་། དེའི་རྗེས་ལ་གང་བྱས་པ་
རེད།” ཅེས་དྲིས་བྱུང་།
ངས་གད་མོ་འཚེར་འཚེར་ངང་སྒྲུང་དེ་མུ་མཐུད་པ་ཡིན། “བཙུན་མོ་
བདུན་པོར་སོ་སོའི་ཕོ་བྲང་རེ་དང་། ཕོ་བྲང་རེར་ལྡུམ་ར་རེ། ལྡུམ་རའི་ནང་
མུ་ཏིག་གི་སྡོང་པོ་བདུན་རེ་བཅས་ཡོད་་་་” ཅེས་བཤད། སློབ་ཕྲུག་ཚོས་དོ་
སྣང་ཆེན་པོའི་ངང་ཉན་པས་འཛིན་གྲྭ་ཡོངས་རྫོགས་འགུལ་སྐྱོད་དང་སྐད་
སྒྲ་མེད་པར་ཁུ་སིམ་མེར་གྱུར། དེ་ལྟར་སྐད་ཅོར་མེད་པར་གྱུར་པ་ན་དགེ་
ཆེ་ཡང་ཡ་མཚན་སྐྱེས་ཏེ་འཛིན་གྲྭའི་ནང་ལྟ་བར་ཕེབས་བྱུང་། ཁོང་གིས་
“ཨ་ལས། ཁྱེད་ཀྱིས་ཁོང་ཚོར་སྒྲུང་ཤོད་ཀྱི་ཡོད་དམ།” ཞེས་དྲིས་བྱུང་བར་
ངས་ “ལགས་ཡོད། ངག་བཅད་ཀྱི་བྱེད་སྒོ་གསར་པ་ཞིག་སྤེལ་བཞིན་ཡོད།”
ཅེས་ཞུས་པ་ཡིན།
11ཉིན་མོའི་རྨི་ལམ།
དགེ་ཆེ་མཆོག་ཕྱིར་ཕེབས་པ་དང་། ངས་སྒྲུང་དེ་མུ་མཐུད་ནས་བཤད་
པ་ཡིན། སྐབས་དེ་དུས་འཛིན་གྲྭ་གཞན་ཞིག་ནས་སྐད་ཅོར་རྒྱག་པའི་སྒྲ་
ཐོས་པ་ན། ངས་ཁོང་ཚོའི་དོ་སྣང་དེར་འཐེན་ནས་ “ལྟོས་དང་། འཛིན་གྲྭའི་
ནང་སྐད་ཅོར་བརྒྱབ་ན་གཞན་ལ་གནོད་པ་གང་འདྲ་བྱེད་ཀྱི་འདུག” ཅེས་
བཤད་པས། ཁོ་ཚོས་དེར་ཁས་ལེན་གྱི་ཚུལ་དུ་མགོ་བོ་ལྕོག་ལྕོག་བྱས་སོང་།
དེ་ནས་སྒྲུང་གི་མར་ཙམ་དུ་སླེབས་སྐབས་ངས་མཚམས་བཞག་ནས།
“ད་ཁྱེད་ཚོར་གུང་གསེང་དགོས་ཀྱི་ཡོད་ན་ངས་སྒྲུང་འདིར་མཚམས་
འཇོག་གི་ཡིན། གལ་སྲིད་གུང་གསེང་མི་དགོས་ན་ངས་མུ་མཐུད་ནས་
བཤད་ཆོག”" ཅེས་ལབ་པ་ཡིན།
“སྐུ་མཁྱེན། སྒྲུང་མུ་མཐུད་ནས་གསུངས་རོགས། ང་ཚོར་གུང་གསེང་མི་
དགོས།” ཞེས་སློབ་ཕྲུག་ཚང་མས་མགྲིན་གཅིག་ཏུ་ལན་བརྒྱབ་སོང་། “དེ་
འདྲ་ཡིན་ན་ངས་སྒྲུང་མུ་མཐུད་ཆོག ཡིན་ནའང་དེའི་བར་ལ་ང་ཚོ་ཕན་
ཚུན་གླེང་མོལ་ཏོག་ཙམ་བྱེད་ཀྱི་ཡིན། དེ་ནས་འཛིན་གྲྭ་མ་གྲོལ་བར་སྒྲུང་
མུ་མཐུད་ནས་བཤད་ཀྱི་ཡིན།” ཞེས་བཤད་པ་ཡིན།
སྐབས་དེར་སློབ་ཕྲུག་གཅིག་དཀྱིལ་དུ་འཚངས་ནས། “རྒན་ལགས།
གླེང་མོལ་གནང་རྒྱུ་དེ་སང་ཉིན་གནང་ནས། དེ་རིང་སྒྲུང་ཚང་མ་བཤད་ན་
འགྲིག་གི་མ་རེད་དམ།” ཞེས་བཤད།
དེ་ལ་ངས་ “སྒྲུང་འདི་ཧ་ཅང་རིང་པོ་ཡོད་པས་ཉིན་བཞི་ཙམ་འགོར་གྱི་
རེད།”ཅེས་བཤད་པར།སློབ་ཕྲུག་རྣམས་ཧ་ལས་ནས།“ཨོ།བྱས་ན་སྐྱིད་པ་ལ།”
ཟེར། དེ་ནས་ངས་འཛིན་གྲྭའི་ཐོ་གཞུང་དེབ་དེ་ཁ་ཕྱེ་ནས་ཁོང་ཚོའི་མིང་ཐོ་
བཀོད་པ་ཡིན། དེ་ནི་ཧ་ཅང་གི་སྟབས་བདེ་ལ་མྱུར་པོའི་ངང་ཚར་སོང
127ལེའུ་དང་པོ། ཚོད་ལྟ་འགོ་ཚུགས་པ།
“འདིར་ཉོན་དང་། ང་ཚོ་ཉིན་ལྟར་འཛིན་གྲྭར་སླེབས་སྐབས་ཐོག་མར་
མིང་ཐོ་འགོད་རྒྱུ་དང་། དེ་ནས་སྒྲུང་ཤོད་ཀྱི་ཡིན།” ཞེས་བཤད། དེ་ནས་ངས་
འཛིན་གྲྭ་མ་གྲོལ་བར་སྒྲུང་མུ་མཐུད་ནས་བཤད་པ་ཡིན། དེ་རིང་གི་འཛིན་
གྲྭ་དེ་ལྟར་མཇུག་བསྒྲིལ། ཡིན་ནའང་། སློབ་ཕྲུག་རྣམས་འཛིན་གྲྭ་གྲོལ་
ནའང་སྒྲུང་ཉན་འདོད་བྱེད་ཀྱི་འདུག
ངས་ཁོང་ཚོར་ “དེ་རིང་འདི་གར་མཚམས་འཇོག་གི་ཡིན། སང་ཉིན་
མུ་མཐུད་ནས་བཤད་ཆོག ཡིན་ནའང་ཁྱེད་ཚོར་སང་ཉིན་གུང་གསེང་
དགོས་སམ། ཡང་ན་སྒྲུང་ཉན་གྱི་ཡིན། སྔོན་ལ་དེ་ཐག་གཅོད་ཡག་པོ་ཞིག་
བྱེད་དགོས་ཀྱི་འདུག” ཅེས་བཤད་པར་སློབ་ཕྲུག་ཚང་མས་ “སྒྲུང་།” ཞེས་
མཉམ་དུ་སྐད་བརྒྱབ།
སློབ་ཕྲུག་རྣམས་འཛིན་གྲྭ་ནས་ཐོན་སྐབས་འཛིན་གྲྭའི་བར་ཁྱམས་
ནང་ “སྒྲུང་། སྒྲུང་།” ཞེས་པའི་ཚིག་གི་བྲག་ཆ་ལྡིར་བཞིན་འདུག
“དཀོན་མཆོག་མཁྱེན། དེ་རིང་ཉིན་མོ་དེ་ཐར་ཐུབ་ཙམ་བྱུང༌། སྒྲུང་
གིས་རྫུ་འཕྲུལ་བསྟན་གྱི་རེད་ཟེར་བ་དེ་བདེན་པ་རེད་འདུག” ཅེས་ཆིག་
ལབ་ཤོར།
བཞི།
༄༅། །ཉིན་རྗེས་མ་དེར་ང་རང་འཛིན་ཁང་དུ་འཛུལ་མ་ཐག་སློབ་ཕྲུག་ཚོས་
ངའི་མཐའ་བསྐོར་བ་དང་། ཁོང་ཚོའི་གདོང་ལ་འཛུམ་གྱིས་ཁེངས་ཏེ་ང་ལ་
སྒྲུང་བཤད་རོགས་ཟེར།
ངས་ “སྔོན་ལ་མིང་ཐོ་ཀློག་རྒྱུ་དང་། དེ་ནས་གླེང་མོལ་ཏོག་ཙམ་བྱས།
13ཉིན་མོའི་རྨི་ལམ།
གཞི་ནས་སྒྲུང་ཤོད་རྒྱུ་མ་རེད་དམ།” ཞེས་ཁོང་ཚོར་དྲན་གསོ་བྱས་པ་ཡིན།
དེ་ནས་ངས་ཁུག་མའི་ནང་ནས་ས་སྨྱུག་ཅིག་བླངས་ཏེ་ས་ལ་སྒོར་ཐིག་
ཆེན་པོ་ཞིག་བྲིས་རྗེས། “ཁྱེད་ཚོ་ཉིན་ལྟར་སྒོར་ཐིག་འདིའི་ནང་སྡོད་ཨ།”
ཞེས་ལབ་ཀྱིན་ང་རང་ས་ལ་བསྡད་པ་ཡིན།
“དེ་འདྲ་སྡོད་དགོས་རེད། ངས་སྒྲུང་ཤོད་སྐབས་ང་རང་འདིར་སྡོད་ཀྱི་
ཡིན།” ཞེས་ལབ་པས། སློབ་ཕྲུག་རྣམས་ས་རུ་བསྡད་པ་དང་། ངས་ཐོ་གཞུང་
བཀླགས་རྗེས་སྒྲུང་འགོ་བཙུགས་པ་ཡིན།
དེ་ཉིན་སློབ་ཕྲུག་རྣམས་བློ་རིག་གྲུང་ཞིང་སེམས་ནང་ལྷ་ཞུགས་པ་
བཞིན་སྐད་ཆ་ཚང་མར་ཉན་བཞིན་འདུག སྐབས་ཤིག་ལ་ངས་སྒྲུང་ཤོད་
མཚམས་བཞག་ནས་ “སྒྲུང་འདི་སྙན་པོ་འདུག་གམ།” ཞེས་དྲིས་པས།
ཁོང་ཚོ་ཚང་མས། “སྙན་པོ་ཞེ་དྲག་འདུག ང་ཚོ་ཚང་མ་སྒྲུང་འདིར་
དགའ་པོ་ཡོད།” ཅེས་བཤད།
ངས་བསྐྱར་དུ་ “ཁྱེད་རང་ཚོ་སྒྲུང་ཉན་རྒྱུར་དགའ་པོ་ཞེ་དྲག་འདུག
14སྒྲུང་ཞིག་ཀློག་གི་ཡིན་ནམ།” ཞེས་དྲིས་པར།
ལེའུ་དང་པོ། ཚོད་ལྟ་འགོ་ཚུགས་པ།
“ང་ཚོས་སྒྲུང་ཀློག་གི་ཡིན། ང་ཚོའང་སྒྲུང་ཀློག་འདོད་ཡོད། འོན་ཀྱང་
སྒྲུང་ཀློག་པར་སྒྲུང་དེབ་གང་ནས་རག་གི་རེད།” ཅེས་ཚང་མས་སྐད་ཅོར་
བརྒྱབ།
“གལ་སྲིད་ངས་སྒྲུང་དེབ་ཁྱེར་ཡོང་ན་ཁྱེད་ཚོས་ཀློག་གི་ཡིན་ནམ།”
ཞེས་དྲིས།
“ཡིན་དང་ཡིན།”
“ཡིན་ནའང་། རྒན་ལགས་ཁྱེད་ཀྱིས་ཀྱང་ང་ཚོར་སྒྲུང་བཤད་དགོས་ཀྱི་
ཡོད། ང་ཚོས་སྒྲུང་དེབ་ཀློག་རྒྱུ་དེ་གཅིག་པུས་འགྲིག་ས་མ་རེད།” ཅེས་སྤྱང་
གྲུང་ལྡན་པའི་སློབ་ཕྲུག་ཅིག་གིས་དེ་ལྟར་ལབ།
ངས་ “འགྲིག་གི་རེད།” ཅེས་བཤད་དེ་སྒྲུང་མུ་མཐུད་པ་ཡིན།
ཏིང་ཏིང་བརྡུངས་པ་དང་སློབ་ཕྲུག་རྣམས་འཚང་ཁ་ཤིག་ཤིག་གིས་ངའི་
གམ་དུ་ཡོང་ནས། ཁ་ཤས་ཀྱིས་བརྩེ་བ་ཆེན་པོས་ང་ལ་བལྟས་པ་དང་། ཁ་
ཤས་ཀྱིས་ངའི་ལག་པ་ནས་འཇུས། ཡང་ཁ་ཤས་ཧོན་འཐོར་བ་བཞིན་ཙོག་
པུར་བསྡད།
དེ་ནས་ངས་ “འཛིན་གྲྭ་གྲོལ་སོང་། ནང་ལ་ལོག ད་མཚམས་བཞག་ན་
མ་རེད་དམ།” ཞེས་ལབ་པར།
“མིན། ང་ཚོ་ནང་ལ་ལོག་གི་མིན། རྒན་ལགས་ཀྱིས་སྒྲུང་བཤད་ནས་ཕྱི་
པོ་ཆགས་ནའང་ང་ཚོ་བསྡད་འདོད་ཡོད།” ཅེས་སློབ་ཕྲུག་ཚོས་དེ་ལྟར་ལབ།
གང་ལྟར་ངས་ཁོང་ཚོ་ནང་ལ་ལོག་བཏང་བ་ཡིན། འཛིན་གྲྭ་གཞན་
པའི་རྒན་ལགས་ཁ་ཤས་ངའི་འགྲམ་དུ་ཡོང་ནས། “ཁྱེད་ཀྱིས་ཧང་སངས་
15ཉིན་མོའི་རྨི་ལམ།
དགོས་པའི་ལས་ཀ་དེ་འདྲ་བྱེད་ཀྱི་འདུག ང་ཚོའི་སློབ་ཕྲུག་ཚོས་ཀྱང་སྒྲུང་
ཉན་འདོད་བྱེད་པ་དང་། སློབ་ཚན་ཁྲིད་སྐབས་དོ་སྣང་མི་བྱེད་པར། ཁྱེད་
རང་གི་སྒྲུང་ཉན་པར་འགྲོ་རྒྱུར་དགོངས་པ་ཞུས་པའམ། ང་ཚོར་སྒྲུང་ཤོད་
རོགས་ཟེར་གྱི་འདུག” ཅེས་ལབ་བྱུང་།
ངས་ “དེ་འདྲ་ཡིན་ན་སྒྲུང་ཤོད།” ཅེས་བཤད་པ་ཡིན།
“སྒྲུང་སུས་ཤོད་ཐུབ་ཀྱི་རེད། ང་ཚོས་སྒྲུང་སྙན་པོ་ཆ་ཚང་བ་ཞིག་
བཤད་ཤེས་ཀྱི་མེད།” ཅེས་ཟེར།
ངས་གད་མོ་དགོད་ཙམ་ཞིག་བྱས་པ་ཡིན།
ལྔ།
༄༅། །ཕྱི་ཉིན་རེས་གཟའ་ཉི་མ་ཡིན་པ་དང་སྟབས་བསྟུན་ང་རང་ཤེས་ཡོན་
འགན་འཛིན་སར་བཅར་བ་ཡིན།
ཁོང་གིས་ “སྐུ་ཞབས་ལཀྴམི་རཱམ་ལགས། དགེ་ཆེ་ལགས་ཀྱིས་ཁྱེད་
རང་ཉིན་ལྟར་འཛིན་གྲྭའི་ནང་སྒྲུང་བཤད་ནས་སྡོད་ཀྱི་འདུག་ཅེས་ང་ལ་
གསུངས་སོང་།”
“དེ་བདེན་པ་རེད། ད་ལྟ་སྒྲུང་བཤད་པའི་ལས་རིམ་རེད།”
“དེས་ན་ཁྱེད་ཀྱི་ཚོད་ལྟ་དེ་ག་དུས་འགོ་འཛུགས་ཀྱི་ཡིན་ནམ། ཁྱེད་
ཀྱིས་འཛིན་གྲྭའི་སློབ་ཚན་དེ་ཚོ་ཁྲིད་ཚར་གྱི་རེད་དམ།” ཞེས་དྲིས་པར།
“ངའི་ཚོད་ལྟ་དེ་འགོ་བཙུགས་ཟིན་པ་ཡིན། སྒྲུང་ཤོད་རྒྱུ་དེ་སློབ་ཕྲུག་
དང་དགེ་རྒན་དབར་འབྲེལ་ལམ་བཟོ་རྒྱུར་ཕན་པའི་སྨན་མཆོག་དེ་ཡིན་
པ་ང་རང་གི་ཉམས་མྱོང་ཐོག་ནས་ཤེས་བྱུང་། ངས་ཉིན་དང་པོར་འཛིན་གྲྭ་
16ལེའུ་དང་པོ། ཚོད་ལྟ་འགོ་ཚུགས་པ།
ཁྲིད་སྐབས་སྐད་ཅོར་དང་ཟིང་ཆས་ང་རང་མི་བདེ་བ་བཟོ་མཁན་གྱི་སློབ་
ཕྲུག་དེ་ཚོ་སྒྲུང་བཤད་པ་ནས་བཟུང་ཁུ་སིམ་མེར་ཆགས་ཡོད། ད་གཟོད་
ཁོང་ཚོ་ང་ལ་བརྩེ་བ་ལྟ་བུ་སླེབས་འདུག ངས་བཤད་པ་དེར་ཉན་གྱི་འདུག་
ལ། ངས་སྡོད་ཟེར་ན་སྡོད་ཀྱི་འདུག ཁོང་ཚོ་ཁུ་སིམ་མེར་སྡོད་པར་ངས་སྐད་
རྒྱག་དགོས་ཀྱི་མེད་པ་མ་ཟད། སློབ་ཚན་གྲོལ་ནའང་འཛིན་གྲྭ་ནས་ཐོན་གྱི་
མི་འདུག” ཅེས་ཞུས་པ་ཡིན།
“ཨ་ལས། ད་ཁྱེད་ཀྱི་སྐད་ཆ་དེ་ངས་མགོ་ཚོས་སོང་། དེས་ན་ཁྱེད་ཀྱི་
སློབ་ཁྲིད་ཐབས་ལམ་གསར་པ་དེ་ག་དུས་འགོ་འཛུགས་ཀྱི་ཡིན།” ཞེས་
དྲིས་བྱུང་བར།
“འགན་འཛིན་ལགས། ད་ལྟ་ངས་སྒྲུང་ཤོད་རྒྱུ་དེ་ཡང་སློབ་ཁྲིད་ཐབས་
ལམ་གསར་པ་ཞིག་ཡིན། ངས་སྒྲུང་བཤད་ནས་ཁོང་ཚོའི་རྒྱུན་ལྡན་གྱི་འགྲོ་
སྟངས་རིམ་བཞིན་སློབ་ཀྱི་ཡོད། ཁོང་ཚོར་སེམས་ཤུགས་སྐྱེ་ཡོང་གི་འདུག
ངས་ཁོང་ཚོ་ལ་རྩོམ་རིག་དང་སྐད་ཡིག་གི་རྩལ་ཐོག་ལ་ཤུགས་རྒྱག་གི་
ཡོད། དེ་ནས་སློབ་ཚན་གཞན་པའི་ཐོག་ཤུགས་རྒྱག་རྒྱུ་ཡིན།” ཞེས་བཤད་
པར།
ཤེས་ཡོན་འགན་འཛིན་གྱིས་ང་ལ། “ཡག་པོ་བྱས་ན་མ་གཏོགས། ཁྱེད་
ཀྱིས་དུས་ཚོད་ཚང་མ་སྒྲུང་ཤོད་རྒྱུའི་ཐོག་མ་གཏོང་ལ།” ཞེས་གསུངས་བྱུང༌།
དྲུག
༄༅། །སློབ་ཕྲུག་རྣམས་རྒྱུན་ལྡན་བཞིན་སྒོར་སྒོར་ངང་བསྡད་དེ་ངས་སྒྲུང་
ཤོད་རྒྱུར་བསྒུགས་ནས་བསྡད་འདུག ང་རང་ནག་པང་མདུན་དུ་ཕྱིན་ཏེ་དེ་
17ཉིན་མོའི་རྨི་ལམ།
རིང་གི་བྱེད་སྒོ་རྣམས་ནག་པང་ཐོག་བྲིས་པ་ཡིན།
དང་པོ། མིང་ཐོ་ཀློག་རྒྱུ།
གཉིས་པ། ཕན་ཚུན་གླེང་མོལ།
གསུམ་པ། སྒྲུང་ཤོད་རྒྱུ།
ངས་མིང་ཐོ་བཀླགས་པ་དང་། “སློབ་ཕྲུག་ཚོ། དེ་རིང་ཁྱེད་ཚོའི་སེན་མོ་
ལ་ལྟ་ཡི་ཡིན། ཁྱེད་རང་ཚོ་སོ་སོའི་སྡོད་སར་ཡར་ལངས་ནས་ང་ལ་སེན་མོ་
སྟོན་ཨ།” ཞེས་བཤད་པ་ཡིན།
ཁོང་ཚོའི་སེན་མོ་རྣམས་དྲེག་པས་ཁེངས་ཤིང་རིང་པོ་ཤ་སྟག་རེད། དེ་
ནས་ངས། “ཁྱེད་ཚོའི་ཞྭ་མོ་དེ་ཚོ་མར་ཕུད་དང་།” ཁོང་ཚོའི་ཞྭ་མོ་རྣམས་ཧ་
ཅང་ཛོར་ལ་རྩབ་ཧྲལ་དུ་གྱུར་འདུག
ཁོང་ཚོས་ཀྱང་རང་རང་གི་ཞྭ་མོ་ལ་བལྟས།
ངས་མུ་མཐུད་དེ། “ད་ཁྱེད་རང་ཚོའི་སྟོད་ཐུང་གི་ཐེབས་ཆི་ལ་ལྟོས་
དང་། དེ་ཚོ་ཏག་ཏག་བསྡད་འདུག་གམ།” ཞེས་དྲིས་པ་ཡིན།
ཁོང་ཚོས་སོ་སོའི་གྱོན་ཆས་ལ་བལྟས་པར། ཐེབས་ཆི་ཆ་ཚང་ཡོད་པ་
སློབ་ཕྲུག་རེ་ཟུང་ལས་མེད།
ངས་ “དེ་རིང་དེ་ཙམ་ཡིན། ང་ཚོ་སྒྲུང་ཤོད་རྒྱུར་འཕྱི་དྲགས་ས་རེད།”
ཅེས་བཤད་པ་ཡིན།
ངས་སྒྲུང་ཤོད་འགོ་བཙུགས་པ་དང་སློབ་ཕྲུག་ཅིག་ཡར་ལངས་ནས།
“རྒན་ལགས། ཁྱེད་ཀྱིས་ང་ཚོར་སྒྲུང་དེབ་བསྣམས་ཡོང་གི་ཡིན་གསུངས་
སོང་། སྒྲུང་དེབ་དེ་ཚོ་ག་པར་ཡོད།” ཅེས་དྲིས་བྱུང་།
ངས་ལམ་སང་ “ངས་ཉིན་གཅིག་གཉིས་ནང་ཁྱེར་ཡོང་ཆོག ཁྱེད་རང་
18ལེའུ་དང་པོ། ཚོད་ལྟ་འགོ་ཚུགས་པ།
ཚོའི་ནང་ནས་སྒྲུང་དེབ་ཀློག་འདོད་ཡོད་མཁན་སུ་ཡོད། ལག་པ་རྐྱོངས་
དང་།” ཞེས་དྲིས་པ་ན།
སློབ་ཕྲུག་ཚང་མས་ལག་པ་བརྐྱངས་སོང་། དེ་ནས་ངས་ “དེས་ན་ཁྱེད་
རང་ཚོས་བཀླགས་མྱོང་བའི་སྒྲུང་དེབ་འགའ་ཤས་ཀྱི་མིང་ཤོད་དང་།” ཞེས་
དྲིས་པ་ཡིན།
སློབ་ཕྲུག་རེ་གཉིས་ཤིག་གིས་སྒྲུང་དེབ་འགའ་ཤས་བཀླགས་འདུག
ཁོང་ཚོ་ནི་འཛིན་གྲྭ་བཞི་པའི་སློབ་ཕྲུག་རེད། འོན་ཀྱང་སུ་གཅིག་གིས་སློབ་
དེབ་ལས་གཞན་པའི་དཔེ་དེབ་གང་ཡང་བཀླགས་མྱོང་མི་འདུག
དེ་ནས་ངས་ “ཁྱེད་ཚོས་དུས་དེབ་དེ་འདྲ་ཀློག་གི་ཡོད་དམ།” ཞེས་
དྲིས་པར། སློབ་ཕྲུག་གཉིས་ཀྱིས་ “ང་ཚོས་ ཕྲུ་གུའི་གྲོགས་པོ་ (balmitra)'
ཞེས་པ་དེ་ཀློག་གི་ཡོད།” ཟེར།
“དེས་ན་འགྲིག་ཤག ངས་སྒྲུང་དེབ་འཁྱེར་ཡོང་ཆོག ཁྱེད་ཚོས་ཀློག་
རྒྱུ་རག་གི་རེད། ང་ཚོ་ཚང་མས་འདོད་པ་མ་ཚིམ་བར་དུ་སྒྲུང་དེབ་ཀློག་རྒྱུ་
རག་གི་རེད།” ཅེས་ལབ་པ་ཡིན།
སྐད་ཆ་དེ་གོ་ནས་ཁོང་ཚོ་ཧ་ཅང་དགའ་པོ་བྱུང་བར་སྣང་།
དེ་ནས་ངས་སྒྲུང་མུ་མཐུད་བཤད་པ་ཡིན། ཉིན་གྱི་མཐའ་མར་ཏིང་
ཏིང་བརྡུངས་པ་དང་སློབ་གྲྭ་ཡང་གྲོལ། ངས་སློབ་ཕྲུག་རྣམས་ལ་ “ཁྱེད་ཚོ་
སོ་སོའི་སྡོད་སར་རང་འཇགས་བསྡད་ནས་ཡག་པོ་ཉོན་ཨ། ད་དུང་ཚིག་
གཅིག་ཞུ་རྒྱུ་ཡོད།” དེ་ནས་ངས་ཁོང་ཚོར་སེན་མོ་གཏུབ་དགོས་པར་བཤད་
པ་ཡིན། “གལ་སྲིད་སོ་སོས་གཏུབ་མ་ཐུབ་ན་རང་གི་ཕ་མ་དང་སྐྲ་བཞར་ས་
ནས་གཏུབ་ཤོག” ཅེས་ལབ་པ་ཡིན།
19ཉིན་མོའི་རྨི་ལམ།
དེ་ནས་སློབ་ཕྲུག་བུ་ཞིག་གིས། “རྒན་ལགས། ང་རང་གི་སེན་མོ་ད་ལྟ་
རང་སོ་བརྒྱབ་ནས་གཏུབ་ཆོག” ཅེས་ཟེར།
“ག་པར་ག་པར། སེན་མོ་གཏུབ་པར་སེན་གཏུབ་དང་ཇེམ་ཙེ་བེད་
སྤྱོད་བྱེད་དགོས།” ཞེས་བཤད་པ་དང་མཉམ་དུ། “ང་ཚོ་ད་དུང་གཞན་ཞིག་
བྱེད་ཀྱི་ཡིན་ནམ།” ཞེས་དྲིས་པར།
ཁོང་ཚོས་དོ་སྣང་ཆེན་པོ་སྤྲད་པ་དང་ “སང་ཉིན་ནས་ཁྱེད་ཚོས་ཞྭ་མོ་
གྱོན་ནས་མ་ཡོང་ན་གང་འདྲ་འདུག ཞྭ་མོ་ཛོར་པོ་དེ་འདྲ་གྱོན་ནས་གང་
ཡོང་། ཞྭ་མོ་གྱོན་ནས་ཕན་ཐོགས་གང་འདུག” ཅེས་དྲིས་པར་ཁོང་ཚོ་ཚང་
མ་གད་མོ་ཤོར།
“རྒན་ལགས། ང་ཚོ་ཞྭ་མོ་མ་གྱོན་པར་མགོ་རྗེན་པར་སློབ་གྲྭར་ཡོང་
ཆོག་གི་མ་རེད། དགེ་ཆེ་ལགས་སྐུ་རླུང་བཞེངས་ཀྱི་རེད།” ཅེས་ཟེར་བར།
ངས་ “གལ་སྲིད་ངས་སང་ཉིན་ཞྭ་མོ་མ་གྱོན་པར་ཡོང་ན་ཁྱེད་ཚོས་
ཀྱང་དེ་ལྟར་བྱེད་ཀྱི་ཡིན་ནམ།” ཞེས་དྲིས་པ་ན།
ཁོང་ཚོ་ཐེ་ཚོམ་ཟ་སྟེ་ “རྒན་ལགས། གལ་སྲིད་ང་ཚོའི་ཕ་མས་མོས་
མཐུན་མ་གནང་ན་གང་བྱེད་དགོས་སམ།” ཞེས་དྲིས་བྱུང་།
ངས་ཁོང་ཚོར་ “ཞྭ་མོ་འདིས་ཕན་ཐོགས་མེད་པ་གང་ཞིག་ལ་ཧྲུལ་པོ་
དང་ཛོར་པོ་རེད་འདུག་ཅེས་ཤོད། ཞྭ་མོ་ཛོར་པོ་དེ་འདྲ་གྱོན་པ་ལས་མ་གྱོན་
ན་ཡག་གི་རེད། དེ་འདྲ་མ་རེད་དམ། ད་དུང་གྱོན་ཆས་ཀྱི་ཐེབས་ཆི་མ་ཚང་
བ་དེ་ཚོ་བཙེམས་ནས་ཤོག ཐེབས་ཆི་མ་ཚང་བའི་གྱོན་ཆས་མདོག་ཉེས་པོ་
ཞེ་དྲག་འདུག” ཅེས་ལབ་པ་ཡིན།
ངའི་སྐད་ཆ་དེས་ཁོང་ཚོ་ནང་ལ་འགྲོ་སྐབས་བསམ་བློ་གཏོང་དགོས་
20
20པ་ཞིག་བཟོས།
ལེའུ་དང་པོ། ཚོད་ལྟ་འགོ་ཚུགས་པ།
དགེ་ཆེ་མཆོག་གིས་མི་ཞིག་ང་འབོད་དུ་བཏང་འདུག ཁོང་གིས་ “སྐུ་
ཞབས་ལཀྴམི་རཱམ་ལགས། ཁྱེད་ཀྱིས་རྙོག་གྲ་བཟོ་ཡི་འདུག ཁྱེད་རང་གིས་
ཅིའི་ཕྱིར་བྱུས་གཏོགས་དེ་འདྲ་བྱེད་ཀྱི་ཡོད། སེན་མོ་གཏུབ་ཤོག ཐེབས་ཆི་
བཙེམ་ཤོག་ཟེར་བ་དེ་འདྲ་ག་རེ་རེད། སོ་སོ་འདིར་སླེབས་དགོས་དོན་དེ་
སློབ་ཁྲིད་ཐབས་ལམ་གསར་པ་འཚོལ་རྒྱུའི་ཆེད་དུ་རེད། སེན་མོ་གཏུབ་རྒྱུ་
དང་། འཚེམ་བུ་རྒྱག་རྒྱུ་ཟེར་བ་དེ་ཚོ་ཕ་མའི་ལས་ཀ་རེད་མ་གཏོགས་སློབ་
གྲྭའི་ལས་ཀ་མ་རེད། ང་ཚོས་བྱུས་གཏོགས་བྱེད་དགོས་དོན་མེད། སློབ་ཕྲུག་
དེ་ཚོ་མགོ་རྗེན་ལ་སློབ་གྲྭར་ཡོང་ཆོག་གི་མ་རེད། དེ་ཚུལ་དང་མི་མཐུན་པ་
རེད་ལ། ཤེས་རིག་ལྷན་ཁང་ནས་ཀྱང་ཆོག་མཆན་ཞུ་དགོས་རེད།” ཟེར།
ངས་ “དགེ་ཆེ་ལགས། འདི་ནི་ལམ་གསར་པ་ཞིག་རེད་ལ་ཤེས་ཡོན་
གྱི་ཐབས་ལམ་གསར་པ་ཞིག་ཀྱང་རེད། སྒྲིག་ལམ་ཀུན་སྤྱོད་དང་གཙང་
སྦྲ་མེད་པའི་སློབ་ཕྲུག་ཚོར་སྔོན་ལ་གཙང་སྦྲ་འཕྲོད་བསྟེན་དང་སྒྲིག་ལམ་
འཁྱེར་སྟངས་མ་གཏོགས་སློབ་ཚན་གཞན་གང་འཁྲིད་དགོས་རེད་དམ།
དང་། ཛོར་པོ་སྡོད་རྒྱུ་མེད་པ་ཤེས་ཀྱི་འདུག གལ་སྲིད་ཁོང་ཚོར་གཙང་མ་
ངས་སློབ་ཕྲུག་དེ་ཚོར་རང་ཉིད་ཛོར་པོ་ཡོད་པ་སྟོན་དུས་ཁོང་ཚོ་ངོ་ཚ་བ་
སྡོད་སྟངས་བསླབ་ན་གཙང་མ་སྡོད་རྒྱུར་འབད་བརྩོན་བྱེད་ངེས་རེད་འདུག
ཞྭ་མོ་གྱོན་རྒྱུ་ལྟ་བུར་མཚོན་ན་ངས་ཤེས་ཡོན་འགན་འཛིན་དང་བཀའ་
མོལ་ཞུ་རྒྱུ་ཡིན། གལ་སྲིད་ཁོང་གིས་ངོས་བཞེས་མ་ཐོབ་ན་དེའི་ཐོག་གླེང་
སློང་བྱེད་ཀྱི་མིན།” ཞེས་བཤད་པ་ཡིན།
ཉིན་དེའི་དགོང་ཟས་རྗེས་ང་རང་ཤེས་ཡོན་འགན་འཛིན་སར་བཅར་
21ཉིན་མོའི་རྨི་ལམ།
བ་ཡིན། ཁོང་གིས་ “འཕྱི་པོ་འདི་འདྲར་ག་རེ་གནང་བར་ཕེབས་པ་ཡིན།”
ཞེས་དྲིས་བྱུང་།
“འགན་འཛིན་ལགས། ཁྱེད་ལ་འབོད་སྐུལ་ཞུ་རྒྱུ་ཞིག་ཡོད།” ཞུས་པར།
ཁོང་གིས། “གསུངས་དང་།” ཟེར།
“ང་དང་ངའི་སློབ་ཕྲུག་རྣམས་ཞྭ་མོ་མ་གྱོན་པར་སློབ་གྲྭར་སླེབས་ན་
འགྲིག་གི་རེད་དམ།” ཞེས་ཞུས་པ་ན།
ཁོང་གིས་ “རྒྱུ་མཚན་གང་ཡིན་ནམ།” ཟེར།
ངས་ “ཁོང་ཚོའི་ཞྭ་མོ་ཧ་ཅང་ཛོར་པོ་འདུག་ལ། སྤྱིར་བཏང་གི་ཞྭ་མོ་ཤ་
སྟག་རེད། གལ་སྲིད་ཁོང་ཚོས་ཞྭ་མོ་མ་གྱོན་པར་སློབ་གྲྭར་སླེབས་ན་ནོར་
འཁྲུལ་གང་ཡོད་དམ། ལོ་ན་ཆུང་བའི་དུས་སྐབས་འདིར་མགོ་ལ་ཞྭ་མོ་གྱོན་
དགོས་པའི་གནོན་ཤུགས་དང་དཀའ་ངལ་ལྷག་མ་དེ་མེད་པར་བཟོས་ན་
ཡག་གི་མ་རེད་དམ།” ཞེས་ཞུས་པ་ཡིན།
“དེ་འདྲ་བྱས་ན་མི་ཚོས་ཡ་མཚན་པོ་དང་ཆོ་མེད་ཅིག་ལ་མཐོང་གི་
རེད། དེ་ལས་སྤྱི་ཚོགས་ཀྱི་གོམས་སྲོལ་རྣམས་ང་ཚོའི་ཚོད་ལྟའི་ནང་བསྲེས་
ལྷད་བྱས་ན་ཡག་པོ་ཡོད་རེད་དྲན་གྱི་འདུག སློབ་གྲྭའི་ཁོར་ཡུག་འདིའི་
ནང་སློབ་ཁྲིད་ཐད་ཡར་རྒྱས་གང་གཏོང་དགོས་པ་དེ་ལ་ང་ཚོས་ལག་པ་
མ་འཆང་ན་ཡག་གི་རེད། ཞྭ་མོའི་སྐོར་དེ་གླེང་མི་དགོས་ན་ཡག” ཅེས་
གསུངས་བྱུང་།
ཁོང་གི་བསམ་ཚུལ་དེ་མིག་རྒྱང་ཐུང་ཐུང་ཞིག་ཏུ་མཐོང་སོང་། སྐབས་
དེ་དུས་ང་རང་གི་ལྟ་ཚུལ་དེར་ཨུ་ཚུགས་བརྒྱབ་མེད། ངས་ད་ལྟའི་དུས་
འདིར་ཤེས་ཡོན་འགན་འཛིན་དང་ཕ་མ་རྣམས་ལ་ཁོང་ཁྲོ་མ་བསླངས་ན་
22
22ལེའུ་དང་པོ། ཚོད་ལྟ་འགོ་ཚུགས་པ།
ཡག་གི་རེད་དྲན་བྱུང་།
དེར་བརྟེན་ངས་རང་ཉིད་ཀྱི་རེ་བ་དེར་འགྱུར་
བ་ཞིག་བཏང་སྟེ། “འོ་ན་སློབ་ཕྲུག་ཚོས་འཛིན་གྲྭའི་ནང་ཞྭ་མོ་མ་གྱོན་ན་
འགྲིག་གི་རེད་དམ།” ཞེས་དྲིས་པ་ཡིན།
ཁོང་གིས་ “ག་ལ་འགྲིག ཁྱེད་རང་གིས་འཛིན་གྲྭའི་ནང་འགྱུར་བ་
གཞན་གང་ནས་གཏོང་ཆོག་གི་རེད། གལ་སྲིད་ནམ་ཞིག་ཞྭ་མོ་གྱོན་མི་
དགོས་པའི་གོམས་གཤིས་ཆགས་སོང་ན་ངས་སློབ་ཕྲུག་རྣམས་ལ་ཨུ་ཚུགས་
རྒྱག་གི་མིན།” ཞེས་གསུངས།
དེ་ནས་ངས་ “ད་དུང་གཞན་ཞིག་ཞུ་རྒྱུ་ཡོད། ངས་འཛིན་གྲྭའི་ནང་
དཔེ་མཛོད་ཅིག་རྒྱག་འཆར་ཡོད། དེའི་ཆེད་དུ་དངུལ་ཏོག་ཙམ་རག་གི་
རེད་དམ།” ཞེས་དྲིས་པ་ཡིན།
“ཁྱེད་རང་ལ་མ་དངུལ་དམིགས་བསལ་དེ་འདྲ་གང་ནས་འཐོབ་ཀྱི་
རེད། ཁྱེད་རང་གི་ཚོད་ལྟ་དེའང་ངེད་གཉིས་དབར་གྱི་སྐད་ཆ་ཞིག་རེད།
སློབ་གྲྭ་འདི ་ལ་ཡང་སྔོན་རྩིས་ནང་བཀའ་འཁྲོལ་གང་ཐོབ་པ་དེ་ནས་འགྲོ་
སོང་གཏོང་དགོས་ཀྱི་རེད། ཁྱེད་རང་གི་དགོས་མཁོ་རྣམས་འཛིན་གྲྭ་སོ་སོའི་
ཁྲིད་ཆས་ཀྱི་དངུལ་འབབ་དེ་ནས་འདང་བ་བྱེད་རོགས།” ཞེས་གསུངས།
“བྱས་ན་ངས་གང་བྱེད་དགོས་རེད་དམ།” ཞུས་པར།
“འཆར་གཞི་དེ་གནས་སྐབས་རིང་ཕྱིར་འཐེན་བྱོས།” གསུངས།
ངས་སླར་ཡང་ “ང་ལ་འཆར་གཞི་གཞན་དག་ཅིག་ཡོད། ཁྱེད་ཀྱིས་
ཞལ་བཞེས་གནང་ན་ངས་དེ་ལག་བསྟར་བྱེད་ཀྱི་ཡིན། སློབ་ཕྲུག་ཚང་མས་
རྒྱལ་རབས་སློབ་དེབ་དང་། སྐད་ཡིག་སློབ་དེབ། ད་དུང་དེ་དག་གི་སྦྱོང་
དེབ་སོགས་ཉོ་ཡི་ཡོད་རེད་དམ།”
23ཉིན་མོའི་རྨི་ལམ།
“རེད། གང་བྱས་སོང་།”
“སློབ་ཕྲུག་རྣམས་ལ་སློབ་དེབ་དེ་ཚོ་ཉོ་དགོས་མ་རེད་ཞུས་ན་གང་
འདྲ་འདུག དེའི་ཚབ་ལ་སློབ་དེབ་ཀྱི་རིན་པ་དེ་ཚོ་བསྡུས་ནས་སྒྲུང་དེབ་
ཡག་པོ་དེ་འདྲ་ཉོ་ཆོག་པ་དང་། དེས་དཔེ་མཛོད་ཅིག་རྒྱག་ཐུབ་ངེས་རེད།”
དེ་ནས་ཁོང་གིས་ “སློབ་དེབ་མེད་ན་སློབ་ཁྲིད་གང་འདྲ་བྱེད་ཀྱི་
ཡིན།” ཟེར།
“ངས་དེའི་ཐོག་བསམ་བློ་བཏང་ཚར་བ་ཡིན། དེ་ང་རང་གི་སློབ་ཁྲིད་
ཐབས་ལམ་གཞིར་བཟུང་བྱེད་ཀྱི་ཡིན། ངས་རྗེས་མ་དངོས་སུ་ལག་ལེན་
བསྟར་སྐབས་ཁྱེད་ཀྱིས་གཟིགས་ཀྱི་རེད།” ཅེས་ཞུས་པ་ཡིན།
ཁོང་གིས་ “དེ་ཡིན་གྱི་རེད། དེ་ནི་ཁྱེད་རང་གི་ཚོད་ལྟ་ཞིག་རེད་ལ་
དེའི་གྲུབ་འབྲས་གང་འདྲ་ཐོན་མིན་ཡང་ཁྱེད་རང་ལ་རག་ལས་ཡོད། འོན་
ཀྱང་སེམས་ལ་ཉར་དགོས་པ་ཞིག་ལ་རྗེས་སུ་ཕྲུ་གུ་དེ་ཚོར་མཇུག་འབྲས་
ངན་པ་ཞིག་མ་ཡོང་བ་བྱེད་དགོས། སྤྱིར་བཏང་ངས་ཁྱེད་ལ་རྒྱབ་སྐྱོར་ཡོད།
དེ་ལ་དོགས་པ་གང་ཡང་མེད། ཡིན་ཡང་གྲུབ་འབྲས་ག་འདྲ་ཡོང་མིན་ཐད་
ང་ལ་བློ་འཚབ་ཏོག་ཙམ་འདུག” ཅེས་གསུངས་བྱུང་།
ངས་ “ཐུགས་རྗེས་གཟིགས། ང་ལ་གོ་སྐབས་ཤིག་གནང་རོགས། ང་
ཚོས་དཀའ་ལས་བརྒྱབ་པ་དེ་ཆུད་ཟོས་སུ་འགྲོ་ཡི་མ་རེད།” ཅེས་ལབ་པ་
ཡིན།
ཤེས་ཡོན་འགན་འཛིན་གྱིས། “འགྲིག་གི་རེད། འོན་ཀྱང་ལོ་མཇུག་
ལ་དཔེ་མཛོད་དེ་གང་གནང་གི་ཡིན། སྒྲུང་དེབ་དེ་ཚོ་སློབ་ཕྲུག་རྣམས་ལ་
བགོ་འགྲེམས་བྱེད་ཀྱི་ཡིན་ནམ།” ཞེས་དྲིས་བྱུང་།
24ལེའུ་དང་པོ། ཚོད་ལྟ་འགོ་ཚུགས་པ།
“ལགས་ཡིན། སྒྲུང་དེབ་དེ་ཚོ་འཛིན་གྲྭའི་སློབ་ཕྲུག་རྣམས་ལ་བདག་
གི་ཡོད་པས་ཁོང་ཚོར་སྤྲོད་དགོས་ཀྱི་རེད། ཡིན་ནའང་ངས་ཁོ་ཚོའི་ཕ་མ་
རྣམས་ལ་དེབ་དེ་ཚོ་ནང་དུ་མ་འཁྱེར་བར་འཛིན་གྲྭའི་དཔེ་མཛོད་ཆེད་
འཇོག་རོགས་ཞུ་ཡི་ཡིན། རྗེས་མ་དེ་ཉིད་གཏན་འཇགས་ཀྱི་འཛིན་གྲྭའི་
དཔེ་མཛོད་ལྟེ་བ་ཅིག་ཆགས་ཀྱི་རེད། དེ་ལྟར་བྱས་ན་ལོ་རེ་བཞིན་དཔེ་
མཛོད་ནང་དེབ་མང་ནས་མང་དུ་འགྲོ་ཡི་རེད།” ཅེས་བཤད་པར།
ཁོང་གིས། “སྤྱིར་ཁྱེད་རང་གི་བསམ་ཚུལ་ཡག་པོ་འདུག འོན་ཀྱང་ཁྱེད་
ཀྱི་འཆར་གཞི་དེར་ཕ་མ་ཚོའི་ངོས་ནས་རྒྱབ་སྐྱོར་ཐོབ་མིན་སུས་བཤད་
ཐུབ། ཁྱེད་ཀྱིས་ཚོད་ལྟ་ཞིག་བྱས་ན་འགྲིག་གི་རེད། ད་གྲོས་བསྡུར་དེ་ག་
རང་ལ་མཚམས་ཞོག འོན་ཀྱང་སློབ་དེབ་མེད་པར་ཁྱེད་ཀྱིས་སློབ་ཁྲིད་གང་
འདྲ་བྱེད་མིན་ད་དུང་གསལ་པོ་ཆགས་མ་སོང་།” ཞེས་གསུངས།
དེ་ནས་ང་རང་ཤེས་ཡོན་འགན་འཛིན་ས་ནས་ཕྱིར་ནང་དུ་ལོག་ཡོང་
བ་ཡིན།
བདུན།
༄༅། །ཉིན་རྗེས་མ་དེར་རྒྱུན་གཏན་བཞིན་སློབ་གྲྭ་ཚུགས་སོང་། ངའི་བསམ་
པར་སློབ་ཕྲུག་རྣམས་ཞྭ་མོ་མ་གྱོན་པར་སློབ་གྲྭར་ཡོང་གི་རེད་དྲན་བྱུང་།
འོན་ཀྱང་ངས་བསམ་པ་དེ་ནོར་འདུག ཕ་མ་ཚོས་རང་གི་ཕྲུ་གུ་རྣམས་ཞྭ་མོ་
མ་གྱོན་པར་སློབ་གྲྭར་གཏོང་འདོད་མེད་ཅིང་། ད་དུང་ཁོ་ཚོས་ཕྲུ་གུ་རྣམས་
ལ། “ཞྭ་མོ་མ་གྱོན་པར་སློབ་གྲྭར་ཇི་ལྟར་འགྲོ་ཡི་ཡིན་ནམ། ཁྱེད་ཚོའི་དགེ་
རྒན་དེ་སྨྱོ་བ་རེད་དམ།” ཞེས་བཤད་ཡོད་པ་དེ་ཤེས་བྱུང་།
25ཉིན་མོའི་རྨི་ལམ།
ངས་ཁོང་ཚོའི་སེན་མོ་གཏུབ་ཡོད་མེད་བལྟས་པ་ཡིན། སུ་གཅིག་གིས་
ཀྱང་སེན་མོ་གཏུབ་མི་འདུག ཁོང་ཚོས་སེན་མོ་མ་གཏུབ་པའི་རྒྱུ་མཚན་དུ་
ཁྱིམ་གྱི་དཀའ་ངལ་སྣ་ཚོགས་ཤིག་བགྲང་རྒྱུ་འདུག སྤྱིར་དེང་སྐབས་ཐེབས་
ཆི་འདོགས་པར་དུས་ཚོད་སུ་ལ་ཡོད་རེད། ད་དུང་ཨ་མ་ལགས་གཅིག་
གིས། “རྒན་ལགས། གལ་སྲིད་ཁྱེད་རང་འདིར་སློབ་ཁྲིད་བྱེད་པར་ཕེབས་
ཡོད་ན་སློབ་ཚན་ཁྲིད་རོགས་གནང་། དེ་མིན་པའི་དོན་དག་གཞན་དེ་ཚོར་
བྱུས་གཏོགས་མ་གནང་རོགས། ང་ཚོར་ཐེབས་ཆི་འདོགས་རྒྱུ་དང༌། སེན་
མོ་གཏུབ་རྒྱུ། འདི་དང་དེ་བྱོས་ཟེར་ནས། ལས་ཀ་གཞན་མེད་རེད་དྲན་གྱི་
འདུག་གམ། ང་ཚོའི ་ཕྲུ་གུ་རྣམས་གང་ཡིན་པ་དེ་ག་རང་ལ་བསྡད་ཀྱི་རེད།
མཐའ་ན་ང་ཚོར་ཤི་བའི་དུས་ཚོད་ཀྱང་ཡོད་མ་རེད། བྱས་ན་ཁྱེད་རང་གིས་
བཏོན་པའི་རེ་འདུན་དེ་ཚོ་ང་ཚོས་སྒྲུབ་ཐུབ་པ་འདུག་གམ།” ཞེས་སོགས་
འཁོད་པའི་ཡི་གེ་ཞིག་བསྐུར་འདུག
དེ་མཐོང་བ་དང་ང་ཧ་ལས་སོང་། ངས་སློབ་ཕྲུག་དེ་ཚོ་གཙང་མ་དང་
བབ་ཆགས་པོ་ཡོང་རྒྱུའི་རེ་བ་བྱས་པ་ཡིན། འོན་ཀྱང་དེ་ལས་ལྡོག་སྟེ་ང་ལ་
ལན་དེ་འདྲ་ཞིག་བསྐུར་འདུག “བྱས་ན་འགྲིག་གི་རེད། ངས་དེ་འདྲ་བྱས་ན་
ཡོང་ས་མ་རེད། ངས་ཕྱོགས་གཅིག་ནས་ཕ་མའི་ངོས་ནས་རྒྱབ་སྐྱོར་འཐོབ་
པར་བྱེད་རྒྱུ་དང་། ཕྱོགས་གཞན་ནས་སློབ་ཕྲུག་ཚོ་གཙང་སྦྲ་འཕྲོད་བསྟེན་
བྱ་རྒྱུར་དགའ་པོ་ཡོང་བ་བཟོ་རྒྱུ་ཡིན།” ཞེས་ཆིག་ལབ་བརྒྱབ་པ་ཡིན།
ངས་དེ་ལས་འཕྲོས་པའི་སྐད་ཆ་མ་བཤད་པར་སྒྲུང་བཤད་དེ་ཚར་བར་
བྱས་པ་ཡིན།
“སྒྲུང་གཞན་ཞིག་ཤོད་དང་།” ཞེས་སློབ་ཕྲུག་ཚོས་འབོད་སྐུལ་ཞུས།
26ལེའུ་དང་པོ། ཚོད་ལྟ་འགོ་ཚུགས་པ།
ངས། “སང་ཉིན་སྒྲུང་གཞན་ཞིག་བཤད་ཀྱི་ཡིན། དེ་རིང་ང་ཚོ་འཁྱུག་
ཙམ་རིང་རྩེད་མོ་རྩེ་རྒྱུ་ཡིན།” ཞེས་བཤད་པ་ཡིན།
“རྩེད་མོ་ཨེ།” སློབ་ཕྲུག་ཚོས་ཧང་སངས་པའི་ངང་དྲིས་སོང་།
“རེད། ང་ཚོ་རྩེད་མོ་རྩེ་རྒྱུ་ཡིན། ཁྱེད་ཚོ་རྩེད་མོ་ག་རེ་རྩེ་འདོད་ཡོད།”
ཅེས་དྲིས་པར།
“ཚང་མ་རྩེ་རྒྱུ་ཡིན། ཡིན་ནའང་འདི་ལ་རྩེད་མོ་གང་འདྲ་རྩེ་ཐུབ་
བམ།” ཞེས་དྲིས་བྱུང་བར།
ངས། “རྩེ་མི་ཐུབ་པ་གང་ཡིན།”
“འདི་སློབ་གྲྭ་རེད། འདིར་རྩེད་མོ་རྩེ་མཁན་སུ་ཡང་ཡོད་མ་རེད། ཁྱེད་
ཀྱིས་རྩེད་མོ་རྩེ་བ་མི་གཅིག་མཐོང་སོང་ངམ།” ཟེར།
“དེ་ཡིན་གྱི་རེད། ཡིན་ནའང་ང་ཚོས་རྩེ་ཐུབ། ངས་ཁྱེད་ཚོ་མཉམ་དུ་རྩེ་
ཆོག འགྲོ།” ཞེས་ཟེར་བར། སློབ་ཕྲུག་འགའ་ཤས་འགུལ་ཙམ་ཡང་མི་བྱེད།
ཁ་ཤས་སྤྲོ་སྣང་ངང་ཕྱི་ལ་རྒྱུགས་ཕྱིན། དེ་རྗེས་ལམ་སང་སྐད་ཅོར་གྱིས་
ཁྱབ་པས། འཛིན་གྲྭ་གཞན་གྱི་དགེ་རྒན་དང་སློབ་ཕྲུག་རྣམས་ཀྱིས་ང་ཚོ་ལ་
བལྟས་སོང་། དགེ་ཆེ་མཆོག་ཀྱང་ཕྱིར་རྒྱུགས་ཡོང་ནས་ང་ལ་བཀའ་བཀྱོན་
གནང་བྱུང་།
དགེ་ཆེ་མཆོག་ནས། “འཛིན་གྲྭ་གཞན་གྱི་འགྲམ་ལ་རྩེད་མོ་རྩེས་ན་
འགྲིག་གི་མ་རེད། རྩེད་མོ་རྩེས་ན་རྩེད་ཐང་ལ་རྩེས་ཤོག ཁྱེད་རང་གིས་
འཛིན་གྲྭ་གཞན་པར་གནོད་སྐྱེལ་གྱི་འདུག” ཅེས་གསུངས་པས།
ངས་ཕྲུ་གུ་རྣམས་རྩེད་ཐང་ལ་འཁྲིད་པ་ཡིན། སློབ་ཕྲུག་དེ་ཚོ་ཤིང་
ནགས་ཀྱི་རྟ་རྒོད་བཞིན་དུ་རྒྱུག་མཆོངས་བྱེད་བཞིན་ “ང་ཚོ་རྩེད་མོ་རྩེ་རྒྱུ་
27ཉིན་མོའི་རྨི་ལམ།
རེད། དགའ་བ་ལ། དགའ་བ་ལ།” ཟེར།
ངས་ “ང་ཚོས་རྩེད་མོ་ག་རེ་རྩེ་ཡི་ཡིན།” དྲིས་པར།
སློབ་བུ་གཅིག་གིས། “ཁཱོ། ཁཱོ།' ཟེར།
“མིན། ང་ཚོ་ཀ་བཱ་ཌི་ (Kabaddi) རྩེ་ཡི་ཡིན།” ཞེས་སློབ་ཕྲུག་གཅིག་
གིས་བཤད།
“མིན། ང་ཚོ་གབ་རེས་ཡིབ་རེས་རྩེ་ཡི་ཡིན།” ཞེས་སློབ་ཕྲུག་གསུམ་པ་
དེས་བཤད།
ELLT7
[R1
“ཁྱེད་ཚོས་ཐག་གཅོད་བྱས་ན་ང་ཚོ་དེ་རྩེ་རྒྱུ་མིན།” ཡང་སློབ་བུ་བཞི་
པ་དེས་བཤད།
“བྱས་ན་ང་ཚོས་ཁྱེད་རང་མེད་པར་རྩེ་རྒྱུ་ཡིན།” ཞེས་ལབ།
“འདིར་ཉོན་དང་། ང་ཚོ་འདིར་རྩེད་མོ་རྩེ་བར་ཡོང་བ་རེད། གལ་སྲིད་
28ལེའུ་དང་པོ། ཚོད་ལྟ་འགོ་ཚུགས་པ།
ཁྱེད་ཚོ་རྩོད་པ་བརྒྱབ་སྟེ་བསྡད་ན་ང་ཚོ་འཛིན་གྲྭར་ལོག་འགྲོ།” ཞེས་ངས་
དེ་ལྟར་ལབ་པ་ཡིན།
“མིན། ང་ཚོ་རྩེད་མོ་རྩེ་དགོས་ཡོད།” ཅེས་སློབ་ཕྲུག་རྣམས་ཅུང་ཟད་
སེམས་འཚབ་ལང་།
“བྱས་ན་དེ་རིང་ང་ཚོ་ཁཱོ་ཁཱོ་རྩེ་རྒྱུ་ཡིན། ཁྱེད་རང་གཉིས་མདུན་ལ་
ཡོང་ནས་འགོ་འཁྲིད་བྱས་ཏེ་སོ་སོའི་རུ་ཁག་འདེམས་ཤོག" ཅེས་བཤད་
པར།
འགོ་འཁྲིད་འདེམས་རྒྱུར་དུས་ཚོད་གང་འཚམ་འགོར། སློབ་ཕྲུག་མང་
པོ་ཞིག་འགོ་འཁྲིད་བྱེད་འདོད་འདུག མཐར་ངས་སློབ་ཕྲུག་གཉིས་འགོ་
འཁྲིད་དུ་བདམས་པ་དང་། ཁོང་གཉིས་ཀྱིས་རང་རང་གི་རུ་ཁག་བདམས་
ཏེ་རྩེད་མོ་འགོ་བཙུགས་པ་ཡིན།
རྩེད་མོ་དེ་འདྲ་གང་འདྲ་རེད། ཁོང་ཚོ་ནི་སྒྲིག་འཛུགས་མེད་ཅིང་སྐད་
ཅོར་ཚ་བའི་བདག་མེད་བྱིས་པ་ནང་བཞིན་འདུག སྐད་ཅོར་མ་བརྒྱབ་པར་
རྩེད་མོ་ཚུལ་བཞིན་རྩེ་མཁན་གཅིག་ཀྱང་མི་འདུག ཁོ་ཚོས་དོན་མེད་སྐད་
ཅོར་རྒྱག་པ་དང་ཡང་ཁུ་སིམ་མེར་སྡོད་ཀྱི་འདུག
“ཝ་ཡེ། མགོ་རིལ། ང་འཇུ་དང། ལྟས་ཕྲུག་ཁྱེད་ཀྱིས་འཇུ་མྱོང་ཡོད་
དམ།” “ཝེ། ལྕེ་ལ་བདག་པོ་རྒྱོབ་ཨ།” “ཁོ་འདི་ནས་འབྲོ་ཡི་རེད་ཟེར་སོང་
ང་།” “ལྐུགས་པ་རང་རེད། ཁྱེད་ཀྱིས་ནོར་འཁྲུལ་བྱས་ནས་ང་ཚོ་ཤོར་སོང་།”
དེ་ལྟར་རྩེད་མོ་དེ་མུ་མཐུད་སོང་།
“འདི་རྩེད་ཐང་ཞིག་རེད་དམ་ཡང་ན་ཉ་བཙོང་བའི་ཁྲོམ་རྭ་ཞིག་རེད།
འདི་ཁཱོ་ཁཱོའི་རྩེད་མོ་རེད་དམ་ཡང་ན་སྐད་ཅོར་གྱི་རྩེད་མོ་ཞིག་རེད།” ཅེས་
29ཉིན་མོའི་རྨི་ལམ།
རང་གི་རང་ལ་དྲིས་པ་ཡིན།
རྩེད་མོ་མཇུག་རྫོགས་སྐབས་ཐོབ་མཁན་རུ་ཁག་གི་སློབ་ཕྲུག་གཅིག་
གིས་ཤོར་མཁན་རྣམས་ལ་ “ང་ཚོ་ཐོབ་སོང་། ཁྱེད་ཚོས་འབད་བརྩོན་ག་
ཚོད་བྱས་ནའང་ང་ཚོ་ལས་རྒྱལ་མ་སོང་། ཁྱེད་ཚོར་འགོ་འཁྲིད་ཡག་པོ་ཡོད་
ཀྱང་ད་དུང་ང་ཚོའི་ལག་པ་ནས་ཤོར་སོང་།” ཅེས་ལབ་སོང་།
སྐད་ཆ་དེས་ཁོང་ཚོའི་ཁ་གཏད་དེར་ཕོག་ནས་ “རེད། ང་ཚོ་ཤོར་སོང་།
ད་དུང་གང་ཤོད་རྒྱུ་ཡོད།” ཅེས་ལབ་པས།
ཡང་བུ་སྔ་མ་དེས་ “ཁྱེད་རང་ཚོ་ཤོར་སོང་། འཇོན་རྒྱུ་མེད་པ། ང་ཚོས་
ཤོར་བཏང་བ་ཡིན། སྐྱིད་པ་ལ།” ཞེས་མུ་མཐུད་བརྙས་བརྐོས།
ཤོར་མཁན་རུ་ཁག་དེ་ཁོང་ཁྲོའི་མེ་འབར་ཏེ་ “ད་དུང་ཚིག་གཅིག་
ལབ་དང་། ངས་རྡོ་འདིས་ཁྱེད་ཀྱི་མགོ་བརྟོལ་བཞག་གོ” ཟེར།
སློབ་ཕྲུག་སྔ་མ་དེས་མུ་མཐུད་ཨུ་ཚུགས་ངང་ “ལྟས་ཕྲུག ད་བར་གཞུ་
མྱོང་ཡོད་དམ། ང་ཚོས་ཁྱེད་ཚོ་ཤོར་དུ་བཅུག་པ་ཡིན་ཞེས་ཐེངས་བརྒྱ་ཐམ་
པ་ལབ་ཀྱི་ཡིན།” ཞེས་ལབ།
དེ་ནས་སློབ་ཕྲུག་ཕྱི་མ་དེ་ཁོང་ཁྲོ་ཆེན་པོ་ལངས་པ་ན། ཁོས་རྡོ་ཞིག་
བླངས་ཏེ་སློབ་ཕྲུག་སྔ་མ་དེར་གཞུས་པས། རྡོ་དེ་ཁོའི་མགོ་ལ་ཕོག་ནས་
ཁྲག་དོན་འགོ་ཚུགས། སྐབས་དེར་ང་རང་ཧ་ལས་སོང་། གནས་སྟངས་
དངོས་གནས་སྡུག་པོ་ཆགས་བཞིན་འདུག ངས་ལག་རས་དེ་བཏོན་ནས་
སློབ་ཕྲུག་དེའི་རྨ་ཁ་བཀབ་པ་ཡིན།
ངས་སློབ་ཕྲུག་རྣམས་རུག་རུག་བཟོས་ཏེ་ “སང་ཉིན་ནས་བཟུང་ང་ཚོ་
རྩེད་མོ་རྩེ་ཡི་མིན།”" ཞེས་བཤད་པར།
30ལེའུ་དང་པོ། ཚོད་ལྟ་འགོ་ཚུགས་པ།
སློབ་བུ་ཚོས། “རྒན་ལགས། ཁོ་གཉིས་འཛིང་པའི་རྐྱེན་གྱིས་ང་ཚོ་ཚང་
མ་ལ་ཉེས་པ་གཏོང་དགོས་དོན་གང་ཡིན་ནམ།” ཞེས་ཟེར།
དེར་ངས་ “གལ་ཏེ་ཁྱེད་ཚོས་ངའི་སྐད་ཆ་གཉིས་ལ་ཁས་ལེན་བྱས་ན་
རྗེས་མ་རྩེད་མོ་རྩེ་རུ་འཇུག་གི་ཡིན།” ཞེས་བཤད་པར་སློབ་ཕྲུག་ཚོས་ “ང་
ཚོས་ཁས་ལེན་བྱེད་ཆོག” ཅེས་ཚང་མས་མགྲིན་གཅིག་ཏུ་བཤད།
ངས་ “དང་པོ། རྩེད་མོ་རྩེ་སྐབས་སུ་གཅིག་གིས་ཀྱང་སྐད་ཅོར་རྒྱག་
ཆོག་གི་མེད། སྐད་ཅོར་རྒྱག་མཁན་དེ་རྩེད་མོ་ནས་ཕྱིར་འབུད་གཏོང་གི་
ཡིན།” ཞེས་བཤད་པར་ཁོང་ཚོས། “མོས་མཐུན་ཡོད།” ཅེས་སྐད་བརྒྱབ།
“གཉིས་པ། རྩེད་མོ་རྩེས་ཚར་བའི་རྗེས་སུ་གཅིག་གིས་ཀྱང་ཐོབ་ཤོར་
གྱི་སྐད་ཆ་བཤད་ནས་འཁྲུག་པ་རྒྱབ་ཆོག་གི་མེད། དེ་རིང་རུ་ཁག་གཅིག་
ཤོར་བ་དང་། སང་ཉིན་རུ་ཁག་གཞན་དེ་ཤོར་སྲིད་པས་དེ་ལ་རྙོག་གླེང་
གང་ཡང་བྱེད་རྒྱུ་མེད། ང་ཚོས་རྩེད་མོ་རྩེ་རྒྱུ་དེ་རྩེད་མོ་རང་གི་ཆེད་དུ་དང་
སྐྱིད་པོ་ཡོང་བའི་ཆེད་དུ་ཡིན་པ་ལས། ཐོབ་ཤོར་གྱི་རྐྱེན་པས་མགོ་བརྟོལ་བ་
ལ་སོགས་པའི་འཁྲུག་འཛིང་བྱེད་པའི་ཆེད་དུ་རྩེ་ཡི་མེད།” ཅེས་བཤད་པར།
སློབ་ཕྲུག་ཚོས། “ང་ཚོས་མོས་མཐུན་ཡོད།” ཅེས་ཟེར།
དེ་ནས་མགོ་ལ་རྨས་སྐྱོན་ཕོག་པའི་ཕྲུ་གུ་དེ་དང་ང་ཚོ་ཕྱིར་སློབ་གྲྭར་
ལོག་ཡོང་བ་ཡིན། དེ་དུས་འཛིན་གྲྭ་གཞན་པའི་སློབ་ཕྲུག་རྣམས་ལྟ་བར་
སླེབས་སོང་། སློབ་ཕྲུག་གཅིག་གིས་ཟུར་ཟ་དང་སྦྲགས་ “རྩེད་མོ་གང་འདྲ་
བྱུང་སོང་།” ཟེར།
ཟ་བྱས།
“ཁོ་ཚོ་ཧོ་ལི་རྩེས་པ་འདྲ།” ཞེས་སློབ་ཕྲུག་གཞན་ཞིག་གིས་ཀྱང་ཟུར་
31ཉིན་མོའི་རྨི་ལམ།
རྣམས་འཛོམས་སོང་བས།
དགེ་རྒན་གཅིག་གིས་ཟུར་ཟའི་རྣམ་འགྱུར་དང་
འཛིན་གྲྭ་གྲོལ་རྗེས་སློབ་གྲྭའི་དགེ་ཆེ་མཆོག་དང་དགེ་རྒན་གཞན་
བཅས་ཏེ་ “རྒན་ལགས། ཁྱེད་ཚོ་དེ་རིང་དམག་གི་རྩེད་མོ་རྩེས་པ་ཡིན་
ནམ།” ཟེར།
ཡང་དགེ་རྒན་གཞན་ཞིག་གིས་ “རྒན་ལཀྴམི་རཱམ་ལགས། ཁྱེད་རང་
གིས་རྩེད་མོ་འདྲ་རྩེས་ནས་མགོ་སྐོར་འདྲ་གཏོང་གི་ཡོད་དམ།
སློབ་ཕྲུག་
དེ་ཚོ་ཁྱིམ་ཚང་འདྲ་མིན་ནས་ཡོང་བ་ཤ་སྟག་རེད། ཁོ་ཚོ་སློབ་གྲྭའི་ར་བའི་
ནང་བློ་འཛིན་སྐྱོར་སྦྱང་བྱས་ནས་སྡོད་དུ་འཇུག་དགོས། གལ་ཏེ་ཕྱི་ལ་གློད་
ན་ཕན་ཚུན་མགོ་བརྟོལ་རེས་བྱེད་ངེས་རེད། ཉིན་ལྟར་སྲང་ལམ་དེ་ཚོའི་
ནང་ག་རེ་བྱུང་མིན་མཐོང་གི་མི་འདུག་གམ།” ཟེར།
དགེ་ཆེ་མཆོག་ནས་ “ངས་སྔོན་ནས་དེ་འདྲ་ཞིག་ཡོང་གི་རེད་བསམ་
བྱུང་། ཡིན་ནའང་། ད་རེས་ཡག་པོ་བྱུང་སོང་། ཁོང་ལ་སྣ་སུན་ཞིག་མ་རག་
བར་དུ་སྡོད་ཚུགས་ས་མ་རེད། རྩེད་མོ་རང་རེད། སློབ་གྲྭའི་ནང་དུ་རྩེད་མོ་
ཨེ། རྙོག་གྲ་རང་རེད།” ཟེར།
“དགེ་ཆེ་ལགས། རྩེད་མོ་དེ་ཚོ་སློབ་སྦྱོང་དངོས་གནས་དེ་རེད། ཐང་
སྟེང་ནས་ཁྱད་དུ་འཕགས་པ་དེ་འདྲ་སྐྱེད་སྲིང་འབྱུང་གི་ཡོད་རེད།
ཟེར་ན་སྤྱོད་ལམ་ཡར་རྒྱས་གཏོང་རྒྱུ་རེད།” ཅེས་ལབ་པ་ཡིན།
རྩེད་མོ་
“ཨ་ལས། དེ་འདྲ་སོང་ཙང་འཛིང་རེས་ཐེབས་ཏེ་མགོ་བརྟོལ་བ་ཡིན་
གྱི་རེད། མ་རེད་དམ།” ཞེས་གསུངས་བྱུང་།
དེ་ལྟར་ང་ཚོ་སྐད་ཆ་ཤོད་བཞིན་པའི་སྐབས་རྨས་སྐྱོན་ཕོག་པའི་ཕྲུ་
གུ་དེའི་པ་ལགས་སླེབས་བྱུང་། ཁོང་ཧ་ཅང་ཁྲོ་བའི་རྣམ་འགྱུར་དང་བཅས་
32
32ལེའུ་དང་པོ། ཚོད་ལྟ་འགོ་ཚུགས་པ།
ཏེ་ “ངའི་བུ་ལ་སློབ་སྦྱོང་དེ་འདྲ་དགོས་མི་འདུག ལྟོས་དང་། ངའི་བུའི་མགོ་
གང་འདྲ་བརྟོལ་འདུག དགེ་ཆེ་ལགས་ག་པར་འདུག ངའི་བུ་ལ་ཉེས་རྡུང་
གཏོང་མཁན་དེ་སུ་རེད།” ཅེས་ངར་ནས་བཤད།
ངས་ “སྐུ་ཞབས་ལགས། ཁོང་ཚོ་ཕྱི་ལ་རྩེད་མོ་རྩེ་བར་འགྲོ་དུས་འཁྲུག་
རྩོད་ཤོར་ནས་ཁྱེད་ཀྱི་བུའི་མགོ་ལ་རྨ་བཟོས་པ་རེད།” ཅེས་བཤད་པར།
ཁོང་གིས་ “སུས་ཕྱི་ལ་རྩེད་མོ་རྩེ་བར་བཏང་བ་རེད། སློབ་གྲྭ་ཟེར་བ་
དེ་རྩེད་མོ་རྩེ་ས་རེད་དམ། ཡང་ན་སློབ་སྦྱོང་བྱེད་ས་རེད། ཁོང་ཚོ་ཉིན་གང་
སྲང་ལམ་སྟེང་རྩེད་མོ་རྩེ་ནས་སྡོད་ཀྱི་ཡོད་རེད། གལ་སྲིད་ཁྱེད་ཀྱིས་སློབ་
སྦྱོང་སྤྲོད་ཀྱི་ཡིན་ན་ངའི་བུ་སློབ་གྲྭར་གཏང་གི་ཡིན།” ཟེར།
ངས་གང་ཡང་མ་བཤད། སྐབས་དེར་དགེ་ཆེ་མཆོག་བར་དུ་འཚང་
ནས། “སྐུ་ཞབས་ལགས། ཁོང་དགེ་རྒན་གསར་པ་ཞིག་རེད། ཁོང་འདིར་
སློབ་ཁྲིད་ཀྱི་ཚོད་ལྟ་འགའ་ཞིག་གནང་བར་ཕེབས་པ་རེད། དེ་རིང་ཁོང་
གིས་རྩེད་མོའི་ལམ་ནས་ཚོད་ལྟ་ཞིག་གནང་བ་རེད་དེ་འཁྲུག་རྩོད་ཤོར་
འདུག” ཅེས་གསུངས།
པ་ལགས་དེས། “ང་ལ་ཁྱེད་ཚོའི་ཚོད་ལྟ་དེ་འདྲ་དགོས་ཀྱི་མེད། ཁྱེད་
ཚོས་ནམ་རྒྱུན་སློབ་སྟངས་དེ་བསླབ་ཐུབ་ན་བསླབ་རོགས། དེ་མིན་ངས་བུ་
སློབ་གྲྭ་ནས་ཕྱིར་འཐེན་བྱེད་ཀྱི་ཡིན།” ཞེས་ཟེར།
དེ་དུས་དགེ་རྒན་གཞན་རྣམས་གད་མོ་ཤུགས་ཆེ་དགོད་བཞིན་འདུག
ངས་ག་རེ་བཤད་དགོས་རེད་དམ།
ངས་ཁོང་ཚོར་ལན་མ་སློག་པར་ནང་དུ་ལོག་སྟེ་མར་ཉལ་ནས་བསམ་
བློ་བཏང་ནས་བསྡད་པ་ཡིན། ད་རེས་འགྲིག་མ་སོང་བསམ་བྱུང་སྟེ་སྐྱོན་
33ཉིན་མོའི་རྨི་ལམ།
ཆེ་མི་འདུག གང་ཡིན་ཟེར་ན་ངས་རྩེད་མོ་རྩེ་རྒྱུའི་སྒྲིག་གཞི་འགའ་ཤས་
བཟོས་ཟིན་པ་ཡིན་ལ། ད་དུང་དེའི་སྟེང་འཕར་མ་འགའ་ཤས་བསྣན་རྒྱུ་
ཡིན། འོན་ཀྱང་རྩེད་མོ་ངེས་པར་དུ་རྩེ་དགོས་པ་ཞིག་རེད། ངའི་བསམ་བློའི་
ནང་རྩེད་མོ་དེ་སློབ་སྦྱོང་ངོ་མ་དེ་རེད་དྲན་གྱི་ཡོད།
དེ་ནས་ང་ལ་བསམ་བློ་ཞིག་རྙེད་བྱུང་། ངས་ཕ་མ་རྣམས་ཚོགས་འདུར་
བསྐོངས་ནས་ཁོང་ཚོར་རྩེད་མོའི་གལ་ཆེའི་རང་བཞིན་འགྲེལ་བཤད་
བརྒྱབ་སྟེ། གཙང་སྦྲ་འཕྲོད་བསྟེན་དང་སྤྱོད་ལམ་འཁྱེར་ཕྱོགས་ཐད་ཁོང་
ཚོའི་རྒྱབ་སྐྱོར་ཐོབ་པ་བྱེད་ཀྱི་ཡིན། གལ་སྲིད་ཁོང་ཚོའི་རྒྱབ་སྐྱོར་མ་ཐོབ་
པ་ཡིན་ན་ངའི་ལས་དོན་གང་ཡང་འགྲུབ་ཐུབ་ས་མ་རེད། ཁོང་ཚོས་སོ་སོའི་
ཕྲུ་གུའི་ཆེད་བློས་གཏོང་དེ་ཙམ་བྱེད་ཐུབ་ངེས་རེད། ང་ཚོས་ཕ་མ་ཚོའི་རྒྱབ་
སྐྱོར་ཐབས་འཚོལ་བྱེད་མ་ཐུབ་པ་དེ་ང་ཚོ་དགེ་རྒན་རྣམས་ཀྱིས་འཐུས་ཤོར་
ཞིག་རེད། སང་ཉིན་ངས་ཕ་མ་རྣམས་ཚོགས་འདུར་བསྐོང་རྒྱུ་ཡིན།
བརྒྱད།
༄༅། །ང་ཚོས་ཕ་མའི་ཚོགས་འདུ་འཚོགས་པ་ཡིན། དེ་ལ་ཚོགས་འདུ་ཟེར་
ན་ཏག་ཏག་འགྲིག་གི་ཡོད་མེད་མི་ཤེས། ངས་ཕ་མ་བཞི་བཅུ་ཙམ་ལ་བརྡ་
ལན་སྤྲད་ཡོད་ཀྱང་བདུན་ཙམ་ལས་བཅར་མ་སོང་། ང་བློ་ཕམ་ཧ་ཅང་བྱུང་།
ངས་གཏམ་བཤད་གྲ་སྒྲིག་ཧ་ཅང་ཡག་པོ་བྱས་ཡོད། གང་ལྟར་ཚོགས་འདུ་
མུ་མཐུད་བསྐྱངས་པ་ཡིན། ང་ཚོའི་ལས་འགན་ནི་འབད་བརྩོན་བྱ་རྒྱུ་དེ་
རེད། གཏམ་བཤད་དེ་ཡང་དེའི་ཆེད་དུ་ཚོད་ལྟ་ཞིག་ཡིན།
ངས་ཆུ་ཚོད་གཅིག་ཙམ་རིང་ཚོར་ཤུགས་དྲག་པོའི་ངང་བསམ་བློ་
34
34ལེའུ་དང་པོ། ཚོད་ལྟ་འགོ་ཚུགས་པ།
གསར་སྐྱེད་ཐུབ་པའི་གཏམ་བཤད་བྱས་པ་ཡིན། ཚོགས་འདུར་ཕེབས་
མཁན་མི་བདུན་ལས་གཅིག་ནང་ནས་སྐད་བཏང་བྱུང་བས་ཁོ་ཕྱིན་སོང་།
ལྷག་མ་རྣམས་ཉོབ་སྣང་ཆེན་པོའི་ངང་ང་ལ་ཉན་ནས་བསྡད། ང་ལ་མཚོན་
ན་ངས་བཤད་པའི་གནད་དོན་རྣམས་གལ་ཆེན་ཤ་སྟག་ཡིན་པས་ཁོ་ཚོར་
འགྲེལ་བཤད་རྒྱག་དགོས་ཡོད།
ངས་ཤེས་ཡོན་སློབ་སྦྱོང་ཁྲོད་གང་ཞིག་ལེགས་པ་དང་མི་ལེགས་
ཡིན་མིན་དང་། གཙང་སྦྲ་འཕྲོད་བསྟེན་དེ་མིའི་བདེ་ཐང་ལ་ཕན་ཐོགས་
གང་འདྲ་ཡོད་མེད། རྩེད་མོ་ཟེར་བ་དེ་ཀུན་སྤྱོད་ཡར་རྒྱས་གཏོང་རྒྱུར་ཕན་
ཐོགས་གང་འདྲ་ཡོད་མེད། དེ་བཞིན་ནང་སེམས་ཀྱི་ཀུན་སྤྱོད་ཀྱི་གལ་ཆེའི་
རང་བཞིན་བཅས་ཀྱི་སྐོར་ལ་ཞིབ་ཕྲའི་སྒོ་ནས་གསལ་བཤད་བྱས་པ་ཡིན།
དེ་དང་མཉམ་དུ་སློབ་གྲྭའི་ནང་ལག་བསྟར་བྱེད་བཞིན་པའི་ད་ཡོད་སློབ་
ཁྲིད་ཀྱི་ལམ་སྲོལ་དེར་སྐྱོན་བརྗོད་བྱས་པ་ཡིན།
འོན་ཀྱང་དཀའ་ལས་བརྒྱབ་པ་དང་དུས་ཚོད་བཏང་བ་རྣམས་འཕྲོ་
བརླག་རང་རེད་འདུག ལུགས་བསྟུན་གྱིས་ཚོགས་འདུར་སླེབས་པའི་མི་
འགའ་ཤས་དེའང་ནང་ལ་ལོག་རྒྱུར་བསྒུགས་ནས་ཡོད་ཅིང་། གཏམ་བཤད་
ཚར་མ་ཐག་བྲེལ་བའི་ངང་ཐོན་ཕྱིན་སོང་། དེ་དུས་ང་ཚོ་དགེ་རྒན་རྣམས་
དང་ཤེས་ཡོན་འགན་འཛིན་གཅིག་པུར་རྒྱབ་ཏུ་ལུས། ཤེས་ཡོན་འགན་
འཛིན་གྱིས་འཛུམ་ཙམ་གནང་སྟེ། “རྒན་ལཀྴམི་རཱམ་ལགས། ཁྱེད་ཀྱིས་
འབད་བརྩོན་གནང་བ་དེ་འབྲས་བུ་མེད་པའི་དཀའ་ལས་རང་རེད། ལྟ་གྲུབ་
དེ་འདྲ་སུས་མགོ་ཚོས་ཀྱི་རེད་དམ།” ཟེར།
དེ་དུས་ངའི་རྒྱབ་ཏུ་ཡོད་པའི་དགེ་རྒན་ཞིག་གིས། “ལག་ལེན་མེད་
35ཉིན་མོའི་རྨི་ལམ།
པའི་གླེན་པ།” ཞེས་སྐད་ཤུགས་ཆུང་ངུའི་ངང་ལབ།
སྐད་ཆ་དེ་གོ་བ་དང་ང་རང་སེམས་པ་སྐྱོ་བྱུང་ཡང་ངས་གང་ཡང་ལབ་
མེད། གང་ལྟར་ཡང་སྙིང་ང་རང་ལག་ལེན་མེད་པའི་མི་ཞིག་ཡིན་པའི་ངེས་
ཤེས་རྙེད་སོང་། ལྷག་པར་དུ་མི་དཀྱུས་མ་དེ་ཚོའི་རིགས་ལ་གཏམ་བཤད་
གང་འདྲ་བྱེད་དགོས་མིན་ངས་ཅི་ཡང་ཤེས་ཀྱི་མེད།
དགེ་རྒན་རྣམས་གད་མོ་དགོད་ཀྱིན་ཁྱིམ་དུ་ལོག་ཕྱིན།
དགུ།
༄༅། །ངས་ཉིན་བརྒྱད་དམ་བཅུའི་རྗེས་དཔེ་མཛོད་ཀྱི་ལས་གཞི་དེ་འགོ་
བཙུགས་པ་ཡིན། ངས་སློབ་ཕྲུག་རྣམས་ལ་སྒྲུང་མང་པོ་བཤད་ཡོད། ཁོང་
ཚོ་ནི་འཛིན་རིམ་བཞི་པའི་སློབ་ཕྲུག་ཤ་སྟག་རེད། ཁོང་ཚོས་སྒྲུང་དེབ་ཀློག་
པའི་དུས་ཚོད་དེ་རེད།
ངས་སློབ་ཕྲུག་རྣམས་ལ། “ཁྱེད་ཚོས་སྐད་ཡིག་དང་རྒྱལ་རབས་སློབ་
དེབ་ཉོ་རྒྱུའི་དངུལ་ཁྱེར་ཤོག་ཨ། ང་ཚོས་འདི་རུ་གྲ་སྒྲིག་ཚང་མ་བྱེད་ཆོག་
གི་རེད།” ཅེས་བཤད་པ་ཡིན།
འོན་ཀྱང་སང་ཉིན་དེར་སློབ་ཕྲུག་ཅིག་གིས་སྐད་ཡིག་དང་རྒྱལ་
རབས་སློབ་དེབ་ཁྱེར་ཡོང་ནས། “ངའི་པ་ལགས་ཀྱིས་ང་ཚོའི་ཡིག་རྒྱུགས་
གྲུབ་འབྲས་གསལ་བསྒྲགས་བྱས་པའི་ཉིན་སློབ་དེབ་དེ་ཚོ་ཉོས་ནས་ཁྱེར་
འདུག” ཟེར།
ཡང་བུ་གཞན་ཞིག་གིས། “ངས་ཀྱང་སློབ་དེབ་དེ་ཚོ་ཁྱེར་ཡོད། དེབ་དེ་
ཚོ་ངའི་གཅེན་པོའི་རེད།” ཟེར།
36
36ལེའུ་དང་པོ། ཚོད་ལྟ་འགོ་ཚུགས་པ།
བུ་གསུམ་པ་ཞིག་གིས། “ང་འདི་ནས་དེབ་ཉོ་ཡི་མིན། ངའི་ཨ་ཞང་
ལགས་ཀྱིས་བྷོམ་བྷེ་ནས་བསྐུར་ཡོང་གི་རེད།” ཟེར།
བུ་གཞན་ཞིག་གིས། “ངའི་པཱ་ལགས་ཀྱིས་ང་ལ་དངུལ་སྤྲད་མ་སོང་
སློབ་དེབ་དེ་ཚོ་ཁོ་རང་གིས་ཉོ་རྒྱུ་ཡིན་གསུངས་སོང་།” ཟེར།
“ད་ཚར་སོང་། དཔེ་མཛོད་རྒྱག་རྒྱུ་དེ་བསམ་དུས་ལས་སླ་པོ་ཞིག་
འདུག་ཀྱང་ལག་ལེན་ཐོག་འཁྱོལ་རྒྱུར་དངོས་གནས་དཀའ་ལས་ཁག་པོ་
འདུག” ཅེས་ཆིག་ལབ་ཅིག་ཤོར།
སློབ་ཕྲུག་ཁ་ཤས་ཀྱིས་དངུལ་ཁྱེར་འདུག་པས་ཁོ་ཚོར་བྱུང་འཛིན་ཡང་
སྤྲད་པ་ཡིན། ཉིན་རྗེས་མ་དེར་ཁོ་ཚོ་ངའི་གམ་དུ་སླེབས་ཏེ་སློབ་དེབ་སྐོར་
དྲིས་བྱུང་།
ངས་ “ཁྱེད་ཚོའི་དངུལ་དེ་ནས་ངས་སྒྲུང་དེབ་དེ་ཚོ་ཉོས་ཡོད། ཁྱེད་
ཚོས་སྒྲུང་ཀློག་འདོད་ཡོད་ཟེར་གྱི་འདུག་ག དེར་བརྟེན་ངས་སྒྲུང་དེབ་དེ་
ཚོ་ཉོས་ཡོད།” ཅེས་བཤད་ནས་སྒྲུང་དེབ་རྣམས་བསྟན་པ་ཡིན། ཁོ་ཚོས་
པར་རིས་ཀྱིས་ཁེངས་པའི་སྒྲུང་དེབ་དེ་ཚོ་མཐོང་དུས་དགའ་ཐག་ཆོད་དེ་
ཧབ་ཐོབ་བརྒྱབ་སོང་།
དེ་རྗེས་ངས་ “འདིར་ལྟོས་དང་། ད་ལྟའི་ཆར་ང་ཚོར་དེབ་བཅོ་ལྔ་ལས་
མེད། དེ་སློབ་ཕྲུག་བཅོ་ལྔར་ཀློག་རྒྱུ་རག་གི་རེད། གཞན་ལྷག་འཕྲོས་ཉི་ཤུ་
རྣམས་ངའི་འགྲམ་དུ་ཡོང་ནས་ངས་གང་ཀློག་པ་དེ་ཉོན་ཨང་།” ཞེས་བཤད་
པ་ཡིན།
ངས་སྔར་བས་ཁ་གསལ་ཙམ་ཡོང་ཆེད། “དང་པོ་བཅོ་ལྔ་པོས་སྒྲུང་
དེབ་ལོངས། ལྷག་འཕྲོས་རྣམས་ངའི་རྩར་ཤོག” ཅེས་བཤད་པ་ཡིན།
37ཉིན་མོའི་རྨི་ལམ།
དེ་ནས་སློབ་ཕྲུག་བཅོ་ལྔ་ཡིས་སྒྲུང་དེབ་རེ་བླངས་ནས་ཀློག་འགོ་
བཙུགས། ངས་ “སློབ་ཕྲུག་གཅིག་གིས་སྒྲུང་དེབ་རེ་ཀློག་ཚར་བ་དང་སྒྲུང་
དེབ་དེ་ངའི་སར་བསྐྱེལ་ཏེ། སྒྲུང་དེབ་གཞན་གང་ཡོད་པ་དེ་ལེན་དགོས།
དེ་ལྟར་བྱས་ན་ཁྱེད་ཚོ་ཚང་མས་སྒྲུང་དེབ་ཆ་ཚང་ཀློག་རྒྱུ་རག་གི་རེད།”
ཅེས་བཤད་པ་ཡིན།
ངས་སློབ་ཕྲུག་ལྷག་འཕྲོས་རྣམས་མདུན་དུ་སྐད་བཏང་ནས་སྒྲུང་དེབ་
ལས་དཔེ་སྟོན་ལྗགས་ཀློག་ (Model Reading) བྱས་པ་ཡིན། ངས་སྒྲ་གདངས་
འཚམ་པོ་དང་སྐད་ཉམས་དོད་པོའི་ངང་བཀླགས་པ་ཡིན། འོན་ཀྱང་སློབ་
ཕྲུག་བཅོ་ལྔ་ཚང་མས་མཉམ་དུ་ཀློག་སྐབས་སྐད་ཅོར་ཆེན་པོར་གྱུར། ངས་
ཀློག་མཚམས་བཞག་སྟེ་ཁོང་ཚོར། “སློབ་ཕྲུག་ཚོ། ཁྱེད་ཚོ་ཁུ་སིམ་མེར་ཀློག་
དང་། ང་ཚོར་གནོད་སྐྱེལ་གྱི་འདུག” ཅེས་བཤད་པ་ཡིན།
ཁོང་ཚོས་སྐད་ཤུགས་ཅུང་ཆུང་དུ་བཏང་ཡང་ཡིད་ཀློག་བྱེད་ཤེས་ཀྱི་
མི་འདུག ཁོང་ཚོས་སྐད་བརྒྱབ་ནས་མ་གཏོགས་ཀློག་ཐུབ་ཀྱི་མེད། འཁྱུག་
ཙམ་རིང་སྐད་ཆུང་དུ་བཏང་ཡང་བསྐྱར་དུ་སྐད་བརྒྱབ་ནས་ཀློག ངས་ཁོང་
ཚོ་འཛིན་གྲྭའི་བར་ཁྱམས་ནང་ཁ་བཀྲམས་ནས་སྡོད་དུ་བཅུག་སྟེ་ང་རང་
འཛིན་གྲྭའི་ནང་བསྡད་པ་ཡིན།
དེ་ནས་དཔེ་སྟོན་ལྗགས་ཀློག་བྱེད་རྒྱུ་མུ་མཐུད་པ་དང་། སྒྲུང་དམིགས་
བསལ་ཞིག་བདམས་པས་སློབ་ཕྲུག་ཚོས་དགའ་སྣང་ཆེན་པོས་ཉན། དེ་
ལྟར་དཔེ་སྟོན་ལྗགས་ཀློག་བྱ་རྒྱུ་དང་སློབ་ཕྲུག་ཚོས་སྒྲུང་ཀློག་རྒྱུ་དེ་ཉིན་
དེའི་འཛིན་གྲྭ་གྲོལ་བའི་ཏིང་ཏིང་མ་བརྡུངས་བར་མུ་མཐུད་པ་དང་། དེ་
ནས་ང་ཚོ་ཚང་མ་ནང་དུ་ལོག་ཕྱིན་པ་ཡིན།
38ལེའུ་དང་པོ། ཚོད་ལྟ་འགོ་ཚུགས་པ།
བཅུ།
༄༅། །རྩེད་མོ་དང་། སྒྲུང་། དཔེ་སྟོན་ལྗགས་ཀློག དཔེ་མཛོད་གསར་རྒྱག
འཚོ་བའི་རྒྱུན་ཤེས། སློབ་ཕྲུག་གི་སྒྲིག་ལམ་ཀུན་སྤྱོད་སོགས་ཀྱི་སྐོར་སློབ་
ཁྲིད་བྱས་ཏེ་ཟླ་བ་གཉིས་ཙམ་འདས། ངས་ད་བར་རང་ཉིད་ཀྱིས་བྱས་པའི་
ལས་ཀ་རྣམས་ལ་བསྐྱར་ཞིབ་བྱས་པས། ལས་ཀ་འགའ་ཤས་ལས་བྱས་མེད་
པ་ཚོར་བྱུང་། ངས་ད་དུང་སྐད་ཡིག་དང༌། ཨང་རྩིས། རྒྱལ་རབས། ཚན་
རིག་ལ་སོགས་པའི་བསླབ་གཞིའི་སློབ་ཚན་དེ་ཚོ་ད་དུང་གཞི་ནས་འགོ་
འཛུགས་རྒྱུ་ཡིན། འཛིན་གྲྭ་ཁ་ཤས་ནང་སློབ་ཚན་དེ་དག་གང་འཚམ་སློབ་
ཁྲིད་བྱས་ཚར་འདུག ངས་སློབ་ཚན་དེ་དག་ལོ་མཇུག་བར་སློབ་ཁྲིད་བྱེད་
ཚར་བ་དགོས་ཀྱི་ཡོད། དེ་ནི་ངའི་ཚོད་ལྟའི་གོ་སྐབས་འདི་ཐོབ་པའི་སྔོན་
འགྲོའི་ཆ་རྐྱེན་ཡིན། ངའི་བསམ་བློའི་ནང་ “ད་བར་ངས་ལས་དོན་གང་
ཞིག་བསྒྲུབས་འདུག་ཅིག་ལྟ་དགོས” དྲན་ཏེ། སྒྲུང་ཤོད་རྒྱུའི་ལས་དོན་དེ་
ཡག་པོ་འགྲོ་ཡི་འདུག་ལ། དེ་ཡིས་སློབ་ཕྲུག་རྣམས་ཀྱི་སེམས་ཤུགས་བསྐྱེད་
39ཉིན་མོའི་རྨི་ལམ།
འདུག་པ་མ་ཟད་འཛིན་གྲྭའི་ནང་སྒྲིག་ལམ་ཞིག་བསྐྲུན་ཐུབ་པ་བྱུང་སོང་། འོན་
ཀྱང་། ཅཱམ་པཀ་ལཱལ་ (Champak Lal) དང་རཱ་མཱན་ལཱལ་ (Ram Lal) གཉིས་
སྒྲུང ་་ལ་མི་དགའ་མཁན་ཞིག་རེད་འདུག རཱམ་ཇི་ (Ramji) དང་ཤཱན་ཀཱར་
(Shankar) གཉིས་ཀྱིས་སྒྲུང་ཟེར་བ་ལས་སླ་པོ་ཞིག་ལ་ངོས་འཛིན་བྱེད་ཀྱི་
འདུག རཱ་གྷུ་ (Raghu) དང་མཱ་དྷུ་ (Madhu) གཉིས་ནི་ཕན་ཚུན་མིག་བརྡ་
འཕེན་རེས་རྩེས་ཏེ་མགོ་འཁོར་ནས་སྡོད་ཀྱི་འདུག ཁོ་གཉིས་འཛིན་གྲྭའི་
ནང་དོ་སྣང་མི་སྤྲོད་མཁན་དང་འཚུབ་ཐེར་རེད། ཁོ་གཉིས་གཅུན་དགོས་
ཀྱི་འདུག རྩེད་མོའི་སྐོར་ལ་ཞུས་ན་རྩེད་མོ་ལ་བརྟེན་ནས་སློབ་ཕྲུག་རྣམས་
ང་དང་ཐག་ཉེ་རུ་གྱུར་བ་མ་ཟད། ང་ཁོང་ཚོ་དང་གཅིག་མཚུངས་ཡིན་པའི་
འདུ་ཤེས་འཛིན་གྱི་འདུག ཁོང་ཚོས་དེ་སྔ་ང་ལ་ཞེད་སྣང་བྱས་པ་བཞིན་
ད་གཟོད་བྱེད་ཀྱི་མེད། རྩེད་མོའི་ཚོགས་ཐེངས་རྗེས་ངས་དཔེ་སྟོན་ལྗགས་
ཀློག་བྱེད་སྐབས་ཁོང་ཚོས་དོ་སྣང་ཆེན་པོས་ཉན་པར་བྱས། འོན་ཀྱང་རྩེད་
མོ་རྩེ་སྐབས་ད་དུང་ཡང་སྐད་ཅོར་དང་། ཟིང་ཏོག་ཙམ་ཡོད་པས་ང་རང་
ངོས་ནས་འབད་བརྩོན་གང་ཡོང་བྱེད་ཀྱི་ཡོད་ཀྱང་། ད་དུང་དུས་ཡུན་གང་
འཚམ་འགོར་ངེས་རེད་འདུག
དཔེ་མཛོད་ནང་དུ་དེབ་འགའ་ཤས་ལས་མེད་ཅིང་། ངས་ཕ་མ་ཚོར་
སློབ་དེབ་ལས་དཔེ་མཛོད་དགོས་རྒྱུའི་ཐད་ད་དུང་གོ་བརྡ་ལེགས་པོ་སྤྲད་
ཐུབ་མ་སོང་། ཕ་མ་ཚོར་གཏམ་བཤད་དམ་ཡང་ན་གསལ་བཤད་ཐུང་ངུ་
ཞིག་བྱས་ན་དེ་བསྒྲུབ་ཐུབ་པའི་ཡིད་ཆེས་ཡོད། འོན་ཀྱང་ཕ་མའི་ངོས་ནས་
བཤད་རྒྱུ་གཅིག་རང་ཡོད་པ་ནི། ‘ཕྲུ་གུ་ཚོར་སློབ་འཁྲིད་བྱེད་རོགས།' ཞེས་
པ་དེ་རེད། ཁོང་ཚོར་གཞན་གྱི་སྐད་ཆ་ཉན་རྒྱུར་དུས་ཁོམ་མེད་ལ་བཤད་
40ལེའུ་དང་པོ། ཚོད་ལྟ་འགོ་ཚུགས་པ།
པ་དེ་ཡང་མགོ་མ་ཚོས། གལ་ཡོད་མ་རེད། གལ་ཏེ་ངས་མུ་མཐུད་འབད་
བརྩོན་བྱས་ན་དེ་རིང་མ་བྱུང་ནའང་སང་ཉིན་བསྒྲུབ་ཐུབ་འོང་། ང་ལ་ད་
དུང་དུས་ཚོད་འདང་ངེས་ཤིག་ཡོད། ངའི་ཚོད་ལྟ་འདི་ལས་སླ་པོ་ཞིག་ཁྱོན་
ནས་ཡོང་ས་མ་རེད། ཇི་ཙམ་ང་ཚོའི་བསམ་བློ་རྒྱ་སྐྱེད་དུ་ཕྱིན་ན་དེ་ཙམ་ང་
ཚོའི་བསམ་ཤེས་ཀྱང་གོང་འཕེལ་དུ་འགྲོ་བ་དང་། དེ་ལ་བརྟེན་ནས་ང་ཚོའི་
ཕུགས་བསམ་ཇེ་མཐོ་རུ་ཕྱིན་ཏེ་བྱ་བའི་གལ་གནད་དང་དཀའ་རྙོག་ཀྱང་
མང་དུ་འགྲོ་ཡི་ཡོད། དྲི་བ་མང་པོ་ཞིག་གིས་ངའི་སེམས་པ་དཀྲུག་ཡོང་གི་
འདུག ངས་གཙང་སྦྲ་འཕྲོད་བསྟེན་ཐོག་གྲུབ་འབྲས་སྨིན་ཡོད་པ་དེ་སུ་
གང་ལའང་དོ་སྣང་བྱུང་མེད་པར་སྣང་། ངས་ཞྭ་མོའི་ཐོག་གང་ཡང་བྱེད་རྒྱུ་
མ་བྱུང་ལ། གྱོན་ཆས་ཀྱང་ཐོག་མར་ཉིན་གཅིག་གཉིས་ནང་གཙང་མ་གྱོན་
ཡང་རྗེས་སུ་སྔར་ལྟར་ཛོར་པོ་རང་འཇགས་རེད། ཁོང་ཚོའི་སེན་མོ་ནི་ནམ་
ཡང་མ་གཏུབ་པར་ཛ་རེ་ཛོ་རེ་རེད་འདུག དེ་མ་ཡོང་བར་ངས་རྒྱུན་མཐུད་
དགོས་ཀྱི་འདུག དེ་ལས་གཞན་པའི་འགྲོ་ས་གང་ཡང་མེད། གོམས་གཤིས་
གསར་པ་དེ་འདྲ་སྤྱི་ཚོགས་ནང་སྤེལ་དགོས་ཀྱི་ཡོད་ལ། དེ་རྒྱུན་འཇགས་
ཡོང་བར་འབད་བརྩོན་འཕར་མ་ཡང་བྱེད་དགོས་ཀྱི་ཡོད།
ངའི་སེམས་ཁྲལ་བྱེད་ས་སློབ་ཕྲུག་དེ་ཚོ་གཅིག་པུ་མ་རེད། ད་ཆ་ཤེས་
ཡོན་འགན་འཛིན་ཡང་སྡོད་བཟོད་མི་བདེ་བར་གྱུར་འདུག ཁོ་རང་ལ་
ཡང་དཀའ་ངལ་མང་པོ་ཡོད་པ་རེད། ཁོས་གོང་རིམ་དང་རང་གི་ཁ་གཏད་
རྣམས་ལ་གདོང་ཐུག་བྱེད་དགོས་ཀྱི་ཡོད། ཁོང་གིས་རྒྱལ་ཁ་མཉམ་སྤྱོད་བྱ་
འདོད་འདུག་པས་ཁོང་ལ་གྲུབ་འབྲས་དགོས་ཀྱི་ཡོད། འོན་ཀྱང་གྲུབ་འབྲས་
དེའང་གང་མགྱོགས་དགོས་ཀྱི་འདུག ཁོང་གིས་ང་ལ་ཕྱགས་རོགས་གནང་
41ཉིན་མོའི་རྨི་ལམ།
བར་ཚད་བཀག་ཡོད།
ངའི་ལས་རོགས་དགེ་རྒན་རྣམས་ང་ལ་ཡིད་ཆེས་གཏན་ནས་མེད།
ཁོང་ཚོས་དུས་རྒྱུན་དུ་ང་རང་ཕྱི་མི་ཞིག་ལ་བརྩིས་ཏེ་ལག་ལེན་མེད་པའི་
མི་ཞིག་ལ་ངོས་འཛིན་གྱི་ཡོད། གཅིག་བྱས་ན་དེ་ལྟར་ཡིན་སྲིད་ལ་ང་ལ་
ཉམས་མྱོང་ཡང་མེད། འོན་ཀྱང་ཁོང་ཚོའི་བསམ་ཚུལ་དང་སློབ་ཁྲིད་ཀྱི་
ཐབས་ལམ་དེ་ཚོར་ང་ལ་ཡིད་ཆེས་རྩ་བ་ནས་མེད། དེ་ལ་ཞེན་པ་ལོག་གི་
འདུག ངའི་སློབ་ཁྲིད་ཐབས་ལམ་དེ་འགྲིག་ཡོད་པ་ང་རང་གིས་ཤེས་ཀྱི་
ཡོད། ངའི་སློབ་ཕྲུག་རྣམས་ཀྱིས་ང་ལ་གཡོལ་གྱི་མེད། འཛིན་གྲྭ་གཞན་གྱི་
སློབ་ཕྲུག་དེ་ཚོས་རང་གི་དགེ་རྒན་མཐོང་དུས་གཡོལ་འགྲོ་ཡི་ཡོད་ཀྱང་
ངའི་སློབ་ཕྲུག་ཚོས་ང་ལ་བརྩེ་བ་དང་གུས་ཞབས་བྱེད་པ་དང་ངའི་ཁ་ལ་
ཉན་གྱི་ཡོད། འཛིན་གྲྭ་གཞན་གྱི་སློབ་ཕྲུག་ཚོས་རྒྱབ་ཏུ་དགེ་རྒན་ལ་འཕྱ་
དམོད་ཀྱིས་ལད་ཟློས་བྱེད་པ་ངས་མཐོང་མྱོང་། རང་གི་དགེ་རྒན་སར་སློབ་
ཕྲུག་གཅིག་ཀྱང་གདོང་ལ་འཛུམ་མདངས་དང་སྙིང་ཉེ་པོའི་ངང་བཅར་གྱི་
མེད། མ་གཞི་ཁོང་ཚོ་འཛིན་གྲྭའི་ནང་གཡོ་འགུལ་མེད་པར་ཁུ་སིམ་མེར་
སྡོད་ཀྱི་ཡོད་ཀྱང་འཛིན་གྲྭའི་ཕྱི་རོལ་དུ་ཁོ་ཚོས་སྤྱོད་པ་སློག་པ་དང་། གཞན་
དང་འཁྲུག་འཛིང་བྱེད་པ་སོགས་བྱེད་ཀྱི་ཡོད། ངས་རང་ཉིད་ཀྱི་སློབ་ཕྲུག་
ཚོར་དེའི་ཐོག་རང་དབང་ཚད་ལྡན་ཞིག་སྤྲད་ཡོད། ཁོང་ཚོས་འཛིན་གྲྭའི་
ནང་དེ་ལྟར་བྱ་རྒྱུའི་གུ་ཡངས་ཏོག་ཙམ་ཡོད་པས་ཕྱི་རུ་རྙོག་གླེང་རིགས་
གང་ཡང་བཟོ་ཡི་མེད། དགེ་རྒན་གཞན་དག་ཚོས་ཁྱེད་ཀྱིས་ཕྲུ་གུ་ལ་རང་
དབང་སྤྲོད་དྲགས་པ་མ་ཟད། དུས་རྒྱུན་དུ་སྒྲུང་ཁོ་ན་བཤད་དེ་སློབ་ཚན་
གཅིག་ཀྱང་འཁྲིད་ཀྱི་མེད་པ་དང་། སློབ་ཕྲུག་རྣམས་སློབ་གྲྭའི་ཕྱི་རོལ་དུ་
42ལེའུ་དང་པོ། ཚོད་ལྟ་འགོ་ཚུགས་པ།
རྩེད་མོ་རྩེ་བར་འཁྲིད་ནས་སློབ་ཐུན་མང་པོ་འཕྲོ་བརླག་གཏོང་གི་འདུག་
ཟེར་གྱི་ཡོད་རེད། འགྲིག་གི་རེད། ང་ཚོས་ལྟ་ཆོག་གི་རེད། ངས་རྩེད་མོ་དང་
སྒྲུང་དེ་ཚོ་ཤེས་ཡོན་གྱི་ཆ་ཤས་ཤིག་རེད་དྲན་གྱི་ཡོད།
ངའི་ལས་ཀ་དེ་དཀའ་ཚེགས་ཆེན་པོ་ཞིག་ཆགས་རྒྱུ་ཡིན་པ་དེ་ངའི་
སེམས་ནང་འཇོག་དགོས་ཀྱི་འདུག་ལ། དུས་ནམ་ཡང་བསམ་བློ་དེ་མ་དོར་
བ་བྱ་དགོས་ཀྱི་འདུག
མཚན་གྱི་ཆུ་ཚོད་བཅུ་གཉིས་ཀྱི་དྲིལ་སྒྲ་ཐོས་དུས། གློ་བུར་དུ་ང་རང་
བྱིང་རྒོད་ལྟ་བུའི་བསམ་གཞིག་གི་གནས་ལས་སངས་ཏེ་ “མཐའ་མཇུག་ཏུ་
ལེགས་ཉེས་གང་འདྲ་ཡོང་མིན་དཀོན་མཆོག་གི་ཕྱག་ལ་ཡོད་རེད། ད་དེ་
ཁོང་ལ་བཅོལ་ན་ཡག་ས་རེད། སང་ཉིན་འགྲིག་འགྲོ་ཡི་རེད།” ཅེས་ཆིག་
ལབ་ཅིག་བརྒྱབ།
དེ་ནས་ང་རང་གཉིད་ལ་ཤོར་སོང་།
43ལེའུ་གཉིས་པ། ཚོད་ལྟའི་མདུན་འགྲོས།
གཅིག
༄༅། །ངས་ཚོད་ལྟ་འགོ་བཙུགས་ནས་ཟླ་བ་གསུམ་པའི་མགོ་སྟོད་དེ་རེད།
ངའི་སེམས་ནང་ད་ནས་བཟུང་ངས་ཉིན་རེར་ལས་ཀ་གང་བྱས་པ་རྣམས་
ཟིན་བྲིས་རྒྱག་རྒྱུ་འགོ་བཙུགས་ན། བདུན་ཕྲག་གཅིག་ནང་གྲུབ་འབྲས་
གང་ཐོབ་མིན་ཤེས་རྟོགས་ཐུབ་ཀྱི་རེད་དྲན་བྱུང་། ངས་ཟླ་བ་གཅིག་རིང་
གི་ལས་ཀའི་འཆར་གཞི་བཀོད་པ་ཡིན། ངའི་ཟིན་བྲིས་རྣམས་འགྲུལ་སྐྱོད་
ཟིན་ཐོ་བཞིན་གོ་རིམ་འགྲིག་པོ་མེད་ཅིང་གཙོ་བོ་ཡར་རྒྱས་གང་ཕྱིན་པ་
སྟོན་རྒྱུའི་ཆེད་དུ་ཡིན།
གཉིས།
༄༅། །སྒྲུང་ཤོད་རྒྱུ་ནི་ཉིན་རེའི་བྱ་གཞག་གི་ཆ་ཤས་ཤིག་ཏུ་གྱུར་པ་དང་།
རྩེད་མོའང་ཉིན་ལྟར་རྩེ་ཡི་ཡོད། དེའི་བར་ལ་ང་ཚོ་ཕན་ཚུན་སྐད་ཆ་ཤོད་
རེས་བྱེད་པ་དང་། ལྗགས་ཀློག་བྱེད་སྟངས་སྦྱོང་བ། གཙང་སྦྲ་འཕྲོད་བསྟེན་
ལྟ་བ་སོགས་བྱེད་ཀྱི་ཡོད། འཛིན་གྲྭའི་དཔེ་མཛོད་ཀྱང་ག་ལེར་བཟོ་ལྟ་ཐོན་
45ཉིན་མོའི་རྨི་ལམ།
བཞིན་ཡོད།
ངས་གཏན་འབེབས་བྱས་པའི་བསླབ་གཞི་དེ་ནས་འགའ་ཞིག་སློབ་
ཁྲིད་བྱེད་རྒྱུ་ཐག་བཅད་པ་ཡིན། ཉིན་ཞིག་གི་ཞོགས་པ་ངས་སློབ་ཕྲུག་ཚོར་
དཔོད་བྲིས་གཏོང་གི་ཡིན་ཞེས་བཤད་པར། ཁོ་ཚོ་ཧང་སངས་ཏེ་ང་ལ་མིག་
ཅེར་ནས་བསྡད། ཁོང་ཚོས་དུས་ནམ་ཡང་ངས་དཔོད་བྲིས་གཏོང་བ་དང་།
སློབ་དེབ་ནས་སློབ་ཚན་འཁྲིད་པ། དེ་བཞིན་ས་ཁྲ་ཀློག་ཏུ་འཇུག་པ་སོགས་
བྱེད་ཀྱི་རེད་དྲན་མྱོང་མེད། ཁོང་ཚོས་ང་རང་དེ་ལྟ་བུའི་དགེ་རྒན་ཞིག་རེད་
བསམ་གྱི་མེད། དེའང་བདེན་པ་ཞིག་ཡིན་ཏེ་དོན་དངོས་ཐོག་ང་རང་དེ་
འདྲའི་དགེ་རྒན་ཞིག་རྩ་བ་ནས་མིན།
དེ་ནས་ངས་ཁོང་ཚོར་ ་བྲིས་ཨང་’ ཞེས་བཤད།
སློབ་ཕྲུག་མང་ཆེ་བར་འབྲི་པང་དང་ས་སྨྱུག་མེད་པ་རེད། ད་བར་ངའི་
འཛིན་གྲྭའི་ནང་དེ་དག་དགོས་མཁོ་བྱུང་མེད་སྟབས་ཁོང་ཚོས་དེ་དག་ཁྱེར་
མེད་པ་རེད། ངས་ཉེ་འགྲམ་གྱི་འཛིན་གྲྭ་ནས་ས་སྨྱུག་དང་འབྲི་པང་གཡར་
ནས་དཔོད་བྲིས་གཏོང་གྲབས་བྱས་པ་ན། སློབ་ཕྲུག་ཁ་ཤས་ཀྱིས་མ་འདོད་
པའི་རྣམ་འགྱུར་བསྟན་བྱུང་། སློབ་ཕྲུག་ཅིག་གིས་ “རྒན་ལགས། དེ་རིང་
སྒྲུང་ཡོད་མ་རེད་དམ།” ཞེས་དྲིས་བྱུང་།
ཡང་སློབ་ཕྲུག་གཞན་ཞིག་གིས་ “ང་ཚོས་འཛིན་གྲྭའི་ནང་སློབ་དེབ་
བེད་སྤྱོད་གཏོང་གི་མེད་སྟབས། ཁྱེད་ཀྱིས་དཔོད་བྲིས་གང་ནས་གཏོང་གི་
ཡིན་ནམ།” ཞེས་དྲིས་བྱུང་།
སློབ་ཕྲུག་འགའ་ཞིག་གིས་ “རྒན་ལགས། ང་ཚོས་མ་ནོར་བའི་ཆེད་
ཁྱེད་ཀྱིས་དཔོད་བྲིས་གཏོང་རྒྱུའི་བརྗོད་དུམ་དེ་འཁྱུག་ཙམ་རིང་སྟོན་
46གནང་དང་།” ཞེས་བཤད།
ལེའུ་གཉིས་པ། ཚོད་ལྟའི་མདུན་འགྲོས།
ངས་ཁོང་ཚོ་ཚང་མ་དཔོད་བྲིས་གཏོང་སྟངས་རྙིང་པ་དེ་རང་ལ་གོམས་
འདྲིས་ཐེབས་འདུག་དྲན་བྱུང་། ཁོང་ཚོར་སྦྱང་ཤོག་སྔོན་ལ་སྤྲད་དེ་དཔོད་
བྲིས་མཇུག་ལ་གཏང་རྒྱུའི་ལུགས་སྲོལ་རྙིང་པའི་བསམ་བློ་དེ་བསྡད་འདུག
ཁོང་ཚོས་འདི་ལྟར་དཔོད་བྲིས་གཏོང་རྒྱུར་ཞེད་སྣང་བྱས་ཏེ་སྔོན་ལ་རང་
སྦྱོང་བྱེད་འདོད་འདུག
ངས་དཔེ་མཛོད་ཀྱི་དེབ་གཅིག་བླངས་ནས་དཔོད་བྲིས་གཏོང་འགོ་
བཙུགས་པ་ཡིན། ངས་ཚིག་སྒྲུབ་ཅིག་བཀླགས་པ་ཡིན། འོན་ཀྱང་ངས་ཚིག་
ཁ་ཤས་ཤིག་ལས་ཀློག་མེད་ནའང་ཁོང་ཚོས་འབྲི་འགོ་བཙུགས་སོང་། ཁོང་
ཚོས་ཚིག་སྒྲུབ་ཆ་ཚང་ལ་དོ་སྣང་སྤྲོད་ཀྱི་མི་འདུག དེ་ནས་ཁོང་ཚོས་ཚིག་
སྒྲུབ་དེ་བསྐྱར་དུ་ཀློག་རོགས་ཟེར། དེ་ལྟར་ཚིག་སྒྲུབ་དེ་ཡང་ནས་བསྐྱར་དུ་
བཟླ་བའི་རེ་འདུན་རྫོགས་རྒྱུ་མེད་པ་ཞིག་བཏོན།
ངས་ “ལྟོས་དང་། དཔོད་བྲིས་གང་འདྲ་གཏོང་དགོས་མིན་ངས་གསལ་
བཤད་བྱེད་ཀྱི་ཡིན། ངས་ཁ་ནས་ལབ་སྐབས་ང་ལ་ཡག་པོ་ལྟོས་ཨང་། དེ་
ནས་ངས་གང་ལབ་པ་དེ་ཤེས་པ་བྱས་ནས་མར་བྲིས་ཤོག དེ་ནས་ཚིག་སྒྲུབ་
རྗེས་མ་དེ་ལ་དེ་བཞིན་བྱོས་ཨང་།” ཞེས་བཤད་པ་ཡིན།
དེ་རྗེས་ངས་མུ་མཐུད་བརྗོད་དུམ་དེ་ཀློག་པ་ན། ཐོག་མར་ཁོང་ཚོས་
གོམས་གཤིས་རྙིང་པ་དེ་རང་བྱས་ཀྱང་ག་ལེར་ངས་བསླབས་པའི་ཐབས་
ཤེས་དེ་བེད་སྤྱོད་བཏང་། དེ་ནས་ངས་གང་ལབ་པ་དེ་ཁོང་ཚོ་སུ་གང་གིས་
ཀྱང་བསྐྱར་ཟློས་བྱེད་པའི་རེ་བ་བཏོན་མ་སོང་། ངས་ཀྱང་ཐེངས་གཅིག་
རང་ལབ་པ་དང་ཚིག་གཅིག་ཀྱང་བསྐྱར་ཟློས་བྱས་མེད།
47ཉིན་མོའི་རྨི་ལམ།
དཔོད་བྲིས་ཚར་བ་དང་ཁོང་ཚོས་འབྲི་པང་མར་བཞག་པས་ངས་ཁོང་
ཚོས་གང་བྲིས་པ་དེར་བལྟས་པ་ཡིན། ཁོང་ཚོའི་དག་ཆ་མང་པོ་ནོར་ཡོད་
པ་མཐོང་བྱུང་། འགའ་ཞིག་གིས་གསལ་བྱེད་སྦྱོར་སྟངས་ནོར་བ་བྱུང་འདུག་
ལ། ཁོང་ཚོའི་ཡིག་གཟུགས་ཀྱང་འདོད་པ་ཁེངས་པ་ཞིག་བྲིས་མི་འདུག
ངས་ཁོང་ཚོའི་འབྲི་པང་སྟེང་དག་བཅོས་བྱས་མེད། ངས་འབྲི་པང་
རྣམས་ལ་རོབ་ཙམ་བལྟས་ཏེ་ཕྱིར་བསློགས་པ་ཡིན། དེ་ནས་སློབ་ཕྲུག་
རྣམས་ཀྱིས་སྐད་ཅོར་རྒྱག་འགོ་བཙུགས་ཏེ། འགའ་ཞིག་གིས་ “ངས་ག་
ཚོད་ནོར་འདུག” ཅེས་དྲིས་པ་དང་། འགའ་ཞིག་གིས་ཁོང་ཚོར་བརྒྱ་ཆ་
སྤྲོད་རོགས་ཟེར།
སློབ་ཕྲུག་ཅིག་གིས་ “ད་བྱས་ན་རྒན་ལཀྴམི་རཱམ་གྱིས་དགེ་རྒན་
གཞན་ལྟར་སློབ་ཚན་འཁྲིད་ཀྱི་རེད་ལ། བརྒྱ་ཆ་ཡང་སྤྲོད་ཀྱི་རེད།” ཅེས་
ཟེར། ངས་ “དེ་འདྲ་གང་ཡང་བྱེད་ཀྱི་མིན། ཁྱེད་ཚོ་ཚང་མས་ཡི་གེ་འབྲི་
སྟངས་ཡག་པོ་ཤེས་ཀྱི་འདུག སང་ཉིན་བསྐྱར་དུ་དཔོད་བྲིས་གཏོང་གི་ཡིན།
དེ་ནས་རིམ་པས་འབྲི་སྟངས་ཡག་པོ་ཤེས་ཀྱི་རེད། སྦྱོང་བརྡར་ག་ཚོད་མང་
བ་བྱས་ན་དེ་ཚོད་ཀྱིས་ཕན་ཐོགས་ཆེ་བ་ཡོད་པ་ངས་གདེང་ཚོད་ཡོད་པའི་
ངང་ནས་བཤད་ཐུབ། གང་ལྟར་ཁྱེད་ཚོས་བྲིས་པ་དེར་དམར་རྟགས་བརྒྱབ་
ན་བེད་སྤྱོད་གང་ཡོད་རེད།” ཅེས་བཤད་པར།
སློབ་ཕྲུག་ཅིག་གིས་ “རྒན་ལགས། བརྒྱ་ཆའང་སྤྲོད་མི་དགོས་སམ།”
ཟེར་བར།
“ངས་སྒྲུང་ཤོད་སྐབས་ཁྱེད་ཚོར་བརྒྱ་ཆ་སྤྲོད་ཀྱི་འདུག་གམ།” ཞེས་
དྲིས་པར།
8
48ལེའུ་གཉིས་པ། ཚོད་ལྟའི་མདུན་འགྲོས།
“ང་ཚོ་རྩེད་མོ་རྩེ་དུས་བརྒྱ་ཆ་སྤྲོད་ཀྱི་ཡོད་དམ།”
“སྤྲོད་ཀྱི་མི་འདུག”
“མེད།”
“ཁྱེད་ཚོ་ཁ་ཤས་རིང་པོ་དང་ཁ་ཤས་ཐུང་ཐུང་འདུག དེ་བརྒྱ་ཆ་སྤྲད་
པར་གོ་ཡི་རེད་དམ།”
“མ་རེད།”
“ཁྱེད་ཚོ་ཁ་ཤས་རྒྱགས་པ་དང་ཁ་ཤས་སྐམ་པོ་འདུག དེ་ལ་ཡང་བརྒྱ་
ཆ་སྤྲོད་དགོས་སམ།”
“རྩ་བ་ནས་དགོས་མ་རེད།”
“ཁ་ཤས་ཕྱུག་པོ་དང་། ཁ་ཤས་སྐྱོ་པོ་ཡོད་པས་སློབ་གྲྭའི་ངོས་ནས་ཁྱེད་
རང་ཕྱུག་པོ་ཡིན་མིན་ལ་བརྟེན་ནས་བརྒྱ་ཆ་སྤྲོད་ཀྱི་འདུག་གམ།”
“མི་འདུག”
“དེར་བརྟེན་ང་ཚོ་ལ་བརྒྱ་ཆ་སྤྲོད་རྒྱུའི་ལུགས་སྲོལ་དེ་རྩ་བ་ནས་
དགོས་ཀྱི་མེད། གཞས་གཏོང་ཤེས་མཁན་དེས་སྙན་རྩོམ་ལམ་ནས་ལེན་
ཆོག་གི་རེད། ཁོས་སྙན་ཚིག་ནང་གི་ཚིག་བརྗེད་པ་ཡིན་ན་གདངས་བརྒྱུད་
ནས་དྲན་གསོ་བྱེད་ཆོག་གི་རེད། རྩེད་མོ་རྩེ་མི་ཤེས་མཁན་ཞིག་གིས་མི་
གཞན་ལ་བལྟས་ནས་སྦྱང་ཆོག་གི་རེད་ལ། རྩེད་མོ་ཡག་པོ་རྩེ་ཤེས་མཁན་
ཞིག་གིས་སོ་སོའི་སྤྲོ་སྣང་ཆེད་དུ་རྩེད་མོ་རྩེ་ཆོག་གི་རེད། ཡིག་གཟུགས་
ལེགས་པོ་ཡོད་མཁན་གྱི་སློབ་ཕྲུག་དེ་ཡིག་གཟུགས་སྦྱོང་འདོད་ཡོད་པའི་
སློབ་ཕྲུག་གཞན་རྣམས་ལ་མིག་དཔེ་བྱེད་ཆོག་གི་རེད། དེས་ན་སོ་སོར་
ལེགས་པའི་ཆ་ཡོད་མཁན་ཚོས་གཞན་སྐྱོ་པོ་ཡོད་པ་དེར་དུས་རྟག་ཏུ་ལམ་
49ཉིན་མོའི་རྨི་ལམ།
སྟོན་ཡག་པོ་བྱེད་དགོས། དེ་ཙམ་ཡིན།” ཞེས་བཤད་པར།
ཁོང་ཚོ་ཧང་སངས་པའི་ངང་ང་ལ་ཅེར་ནས་འདུག
ངས་མཐའ་མ་དེར་
“ང་ཚོའི་འཛིན་གྲྭ་འདི་ཏོག་ཙམ་མི་འདྲ་བ་ཞིག་
དང་གསར་པ་ཞིག་རེད།
ང་ཚོས་ལམ་ཁ་གསར་པ་ཞིག་བཏོད་ཡོད། འདི་
ང་ཚོའི་འཛིན་གྲྭ་རེད།”
‘ང་ཚོའི་འཛིན་གྲྭ' ‘ང་ཚོའི་འཛིན་གྲྭ” ཞེས་ངས་ཚིག་འདི་ཐེངས་
འགའ་ཤས་བསྐྱར་ཟློས་ཀྱིས་ནན་བཤད་བྱས་པར། སློབ་ཕྲུག་ཚོས་ཀྱང་ང་
ལ་རམ་འདེགས་ཀྱིས་ “ང་ཚོའི་འཛིན་གྲྭ། མི་འདྲ་བ་ཞིག་དང་གསར་པ་
ཞིག་རེད།” ཅེས་བརྗོད།
དེ་ནས་བདུན་ཕྲག་གཅིག་ནང་ངས་དཔོད་བྲིས་གཏོང་ཕྱོགས་ལ་ཡར་
རྒྱས་ཏོག་ཙམ་གཏོང་ཐུབ་སོང་། ངས་ཉིན་ལྟར་ཁོང་ཚོར་དེབ་གཅིག་ནང་
ནས་ཐིག་ཕྲེང་བཞི་འདྲ་བཤུས་རྒྱག་རྒྱུའི་ནང་སྦྱོང་བསྐུལ་བ་དང་། ཉིན་
ལྟར་འཛིན་གྲྭའི་ནང་སྐར་མ་བཅུའི་རིང་དཔོད་བྲིས་གཏོང་པ་སོགས་བྱས།
ད་དུང་ཕན་ཚུན་དཔོད་བྲིས་བཏང་ནས་དག་བཅོས་བྱེད་དུ་འཇུག་གི་ཡོད།
ངས་འཛིན་རིམ་བཞི་པའི་སྐད་ཡིག་སློབ་དེབ་ནང་གི་གསལ་བྱེད་ཀྱི་
འབྲེལ་ཚིག་རྣམས་ཀྱི་ཐོ་གཞུང་བཟོས་ཏེ། སློབ་ཕྲུག་རེ་རེར་འདྲ་བཤུས་
རྒྱག་པར་སྤྲད་པ་ཡིན། དེ་ནས་ཁོང་ཚོའི་དག་ཆ་འབྲི་སྦྱོང་བྱ་ཕྱིར་སྐད་
ཡིག་སློབ་དེབ་ནང་གི་ཚིག་ཁག་པོ་འགའ་ཞིག་ཟུར་འདོན་གྱིས་ཐོ་གཞུང་
བཟོས་པ་ཡིན།
དེ་ལྟར་ང་ཚོའི་ལས་ཀ་དེ་ཡར་རྒྱས་འགྲོ་བཞིན་ཡོད།
50གསུམ།
ལེའུ་གཉིས་པ། ཚོད་ལྟའི་མདུན་འགྲོས།
༄༅། །ཉིན་ཞིག་སློབ་ཕྲུག་རྣམས་ཀྱིས་སྒྲུང་ཉན་བཞིན་པའི་སྐབས་ཉེ་
འཁྲིས་ཀྱི་འཛིན་གྲྭ་ཞིག་ནས་སེམས་སྐྱོ་བའི་ངུ་སྐད་ཅིག་ཐོས་བྱུང་། ངུ་སྐད་
དེ་གོ་བ་དང་ང་ཚོ་ཧང་སངས་སོང་། སློབ་ཕྲུག་རྣམས་ཀྱང་སྒྲུང་ལ་དོ་སྣང་
སྤྲོད་མ་ཐུབ་པར་གྱུར། ངས་སྒྲུང་ཤོད་མཚམས་བཞག་ནས་གནས་ཚུལ་གང་
བྱུང་མིན་སློབ་ཕྲུག་ཅིག་ལྟ་བར་བཏང།
སློབ་ཕྲུག་རྒན་པ་ཞིག་ཕྱིན་ནས་སྐར་མ་གཅིག་ནང་ཕྱིར་འཁོར་ཏེ་
“རྒན་ལགས་ཀྱིས་ཇི་ཝཱ་ (Jiva) བརྡུངས་འདུག" ཟེར།
ངས་ “ག་རེ་བྱས་ནས་བརྡུངས་རེད།” ཅེས་དྲིས་པར།
“ཁོས་ས་ཁམས་རིག་པའི་སློབ་ཚན་ཤེས་ཀྱི་མེད་ཙང་བརྡུངས་འདུག”
“ཡིན་ནའང་བརྡུང་དགོས་དོན་གང་ཡིན་ནམ།”
བུ་ཞིག་གིས་ “ཁོས་སྦྱོང་བརྡར་ཡག་པོ་མ་བྱས་ཙང་དེ་འདྲ་མྱོང་
དགོས་བྱུང་བ་རེད།” ཟེར།
“གལ་སྲིད་ཁོས་གང་ཡང་ཤེས་ཀྱི་མེད་པར་ཆ་བཞག་ན།”
“སུ་ཡིན་ནའང་ཤེས་དགོས་པ་རེད། གལ་ཏེ་མ་ཤེས་པ་ཡིན་ན་དགེ་
རྒན་གྱིས་བརྡུང་རྒྱུ་ཡིན་པ་དེ་ཆོས་ཉིད་རེད།”
“ཡིན་ནའང་ཁོས་འབད་བརྩོན་བྱས་ཀྱང་ད་དུང་མ་ཤེས་ན་གང་བྱེད་
དགོས་སམ།”
བུ་གསུམ་པ་ཞིག་གིས་དཀྱིལ་དུ་འཚངས་ནས་ “དེ་འདྲ་ཡིན་ནའང་
རྒན་ལགས་ཀྱིས་བརྡུང་རྒྱུ་རེད། ཁོས་མ་ཤེས་པ་ཡིན་ན་རྒན་ལགས་ཀྱིས་
བརྡུང་ངེས་རེད།" ཟེར།
51ཉིན་མོའི་རྨི་ལམ།
ཟེར།
“ཁྱེད་ཚོ་སུ་ཞིག་ཉེས་རྡུང་གཟེད་འདོད་འདུག་གམ།” ཞེས་དྲིས་པར།
ཁོ་ཚོས་ “མི་འདུག ཉེས་རྡུང་གཟེད་འདོད་ཡོད་མཁན་སུ་ཡོད་རེད།”
“གལ་སྲིད་ཁྱེད་ཚོར་སློབ་ཚན་འགའ་ཤས་རང་སྦྱོང་བྱེད་རྒྱུ་བསྐུལ་
ནས་མ་བྱས་ན་ངས་བརྡུང་དགོས་སམ།”
“ང་ཚོས་ཁྱེད་ཀྱིས་བསྐུལ་བའི་ནང་སྦྱོང་དེ་བྱེད་ངེས་ཡིན།”
“གལ་ཏེ་ཁྱེད་ཀྱིས་བློ་འཛིན་བྱེད་རྒྱུ་ཐབས་ཤེས་ཇི་ཙམ་བྱས་ཀྱང་ད་
དུང་བློ་ལ་མ་ངེས་པར་ཆ་བཞག་ན།”
“འགྲིག་གི་མ་རེད། གནས་སྟངས་ག་འདྲ་ཡིན་ནའང་ང་ཚོར་མ་བརྡུང་
རོགས། ཉེས་རྡུང་གཏང་ན་ན་ཟུག་རྒྱག་གི་འདུག ང་ཚོས་མ་ཤེས་པ་དེ་ཡང་
བསྐྱར་སློབ་ཁྲིད་བྱེད་རོགས་གནང་། ང་ཚོས་འབད་བརྩོན་སྔར་བས་མང་
བ་བྱེད་ཆོག”
“ཡ་ཡ། འགྲིག་གི་རེད། ད་ང་ཚོ་སྒྲུང་མུ་མཐུད་ཀྱི་ཡིན།”
ངས་སླར་ཡང་སྒྲུང་འགོ་འཛུགས་བྱས་པ་ཡིན། འོན་ཀྱང་ཁོང་ཚོའི་
སེམས་པ་སློབ་ཕྲུག་ཇི་ཝཱ་ཡི་ཐོག་ཏུ་གཡེངས་ནས་འདུག ཁོང་ཚོས་ “རྒན་
ལགས། ཇི་ཝཱ་ནི་དུས་རྒྱུན་རྒན་ལགས་ཀྱི་རྒྱབ་ཏུ་འཕྱ་དམོད་བྱེད་པ་དང་།
གྱང་སྟེང་ལ་དགེ་རྒན་གྱི་ཟུར་ཟའི་རི་མོ་བྲིས་ནས་ཚིག་རྩུབ་འདྲ་མིན་འབྲི་
མཁན་ཞིག་རེད།” ཟེར།
ངས་ “ཇི་ཝཱས་དེ་འདྲ་བྱེད་རྒྱུ་ཡོད་མ་རེད།” ཅེས་བཤད་པར།
ཁོང་ཚོས་ “ཡིན་ནའང་རྒན་ལགས་ཀྱིས་ཁོང་ཉེས་རྡུང་དྲག་པོ་བཏང་
སོང་།” ཟེར།
52ལེའུ་གཉིས་པ། ཚོད་ལྟའི་མདུན་འགྲོས།
“མ་བརྡུང་ན་ཐབས་ཤེས་གང་ཡོད་རེད།” ཅེས་དྲིས་པར།
“རྒན་ལགས་ཀྱིས་སློབ་ཕྲུག་ལ་བརྡུང་རྒྱུ་ཡོད་མ་རེད།”
ངས། “སློབ་ཚན་སྦྱངས་མེད་ན་གང་བྱེད་དགོས་རེད།” ཅེས་དྲིས་པར།
“སློབ་ཚན་མ་སྦྱོང་མཁན་དེ་སློབ་གྲྭ་ནས་ཕྱིར་འབུད་གཏོང་དགོས་
རེད་མ་གཏོགས་ཉེས་རྡུང་བཏང་ནས་གང་ཡོང་། གལ་ཏེ་ཉེས་རྡུང་བཏང་
ནས་སློབ་སྦྱོང་ཤེས་ཀྱི་ཡོད་ན། སློབ་ཕྲུག་ཚང་མར་ཉིན་ལྟར་རྡུང་དགོས་
ཆགས་ཀྱི་རེད།”
སློབ་ཕྲུག་གཅིག་གིས་ “ཇི་ཝཱ་སློབ་སྦྱོང་ལ་དབྱིངས་མེད་མཁན་ཞིག་
རེད། ཁོ་རི་བོང་དང་། བ་ཕྱུགས་འཚོ་རྒྱུ་སོགས་ལ་དགའ་པོ་ཡོད་པ་རེད།”
ཅེས་ཟེར།
ཡང་སློབ་ཕྲུག་གཞན་ཞིག་གིས་ “ཇི་ཝཱ་སློབ་གྲྭའི་ནང་ཉེས་རྡུང་མང་
པོ་རག་གི་ཡོད་པས། ཁོས་སློབ་གྲྭའི་ཕྱི་རུ་སློབ་ཕྲུག་གཞན་དག་ཚོར་བརྙས་
བཅོས་བྱེད་ཀྱི་ཡོད། ང་ཚོ་ཚང་མས་ཁོ་ལ་ཞེད་སྣང་བྱེད་ཀྱི་ཡོད།” ཅེས་
བཤད།
“ཁོའི་རིགས་གང་རེད།” ཅེས་དྲིས་པར།
“ཁོའི་རིགས་ཀོ་ལི་ (Koli) རེད། ཁོང་གི་པཱ་ལགས་ནི་གཞུང་གི་ལས་
བྱེད་པ་ཞིག་རེད། དེར་བརྟེན་ཁོ་རང་ཨུ་ཚུགས་བྱས་ནས་སློབ་གྲྭར་བཏང་
བ་རེད། ཁོང་གི་ཆེད་དུ་ཁྱིམ་ཚང་དགེ་རྒན་ཞིག་ཀྱང་གླས་ཡོད་པ་རེད།”
ཅེས་ལན་བཏབ།
དེ་ནས་ངས། “ད་དེའི་སྐོར་ཤོད་རྒྱུ་མཚམས་ཞོག ང་ཚོ་མུ་མཐུད་སྒྲུང་
ཤོད་ཀྱི་ཡིན།”
53ཉིན་མོའི་རྨི་ལམ།
ངས་སྒྲུང་དེ་མཇུག་རྫོགས་པར་བྱས་པ་ཡིན། དེ་ནས་ཏིང་ཏིང་ཡང་
བརྡུངས་སོང་བས་ལམ་བར་ལ་ཉེས་རྡུང་གཏོང་རྒྱུ་དང་དེའི་མཇུག་འབྲས་
སོགས་ ་ལ་བསམ་བློ་གཏོང་གིན་ནང་ལ་ལོག ངས་སློབ་ཕྲུག་ལ་ཉེས་རྡུང་
གཏོང་འདོད་མེད་པའི་བསམ་བློ་འཁྱེར་ཕྱོགས་དེ་འགྲིག་ཡོད་བསམ་གྱི་
ཡོད།
བཞི།
༄༅། །ཉིན་ཤས་རྗེས་ང་རང་ཤེས་ཡོན་འགན་འཛིན་དང་སླར་ཡང་མཇལ་
བྱུང་། སྐབས་དེར་ངས་ཁོང་ལ་ “འགན་འཛིན་ལགས། ཁྱེད་ཀྱིས་སློབ་གྲྭར་
ཡོང་མཁན་སློབ་ཕྲུག་ཚང་མས་གྱོན་ཆས་གཙང་མ་གྱོན་དགོས་པ་དང་། གལ་
ཏེ་སློབ་ཕྲུག་ཚོས་ཞྭ་མོ་གྱོན་ན་ཞྭ་མོ་གཙང་མ་གྱོན་དགོས་པ། དེ་བཞིན་
སྐྲ་ལ་རྒྱུག་ཤད་རྒྱག་དགོས་པ་དང་། སེན་མོ་རྣམས་བདུན་ཕྲག་རེའི་ནང་
གཏུབ་དགོས་པ། སྐྲ་ཡང་ཡང་འབྲེག་དགོས་པ། མ་ཟད་གྱོན་ཆས་ཀྱི་ཐེབས་
ཆི་ཚང་དགོས་པ་དང༌། སློབ་ཕྲུག་ཚོས་གཟུགས་པོ་འཁྲུ་དགོས་པ། དེ་མ་
ཐུབ་ནའང་མ་མཐར་ཡང་སློབ་གྲྭར་མ་ཡོང་གོང་གདོང་ཡག་པོ་བཀྲུ་དགོས་
པའི་བཀོད་མངགས་ནན་པོ་ཞིག་གནང་རོགས།” ཞེས་ཞུས་པར།
ཤེས་ཡོན་འགན་འཛིན་གྱིས་དོ་སྣང་ཆེན་པོས་ཉན་ཏེ་ང་ལ་འཛུམ་
ཞིག་བསྟན་ནས། “རྒྱུ་མཚན་གང་ཡིན། ཕ་མ་ཚོས་གོ་བརྡ་འཕྲོད་མི་འདུག་
གམ།” ཞེས་དྲིས་པར་ངས་ “ངའི་ངོས་ནས་ཕ་མ་ཚོར་ཐབས་ཤེས་གང་ཡོད་
ཀྱིས་ནན་སྐུལ་བྱེད་ཀྱི་ཡོད་ཀྱང་། ཁོང་ཚོར་གོ་བརྡ་འཕྲོད་ཀྱི་མེད་པ་འདྲ།
ཕ་མ་ཅུང་གོ་རྟོགས་ལེགས་པོ་ཡོད་མཁན་ཚོས་ཀྱང་དང་ལེན་མི་བྱེད་ཁར་
54ལེའུ་གཉིས་པ། ཚོད་ལྟའི་མདུན་འགྲོས།
ད་དུང་། ‘ལས་ཀ་དེ་ཚོར་ཉིན་ལྟར་སུས་བྱུས་གཏོགས་བྱེད་ཀྱི་རེད། ཁྱེད་
རང་གི་ལས་ཀ་དེ་ཡི་གེ་བསླབ་རྒྱུ་རེད། དེའི་ཐོག་བསམ་བློ་མང་ཙམ་ཐོངས།
ལས་ཀ་གཞན་དག་དེ་ཚོ་ང་ཚོའི་སྒང་གཞག་རོགས་གནང་།' ཟེར་གྱི་འདུག
དེ་འདྲའི་གནས་སྟངས་འོག་ཡར་རྒྱས་ཅུང་ཟད་ལས་ཐོན་ཐུབ་ཀྱི་མ་རེད།
ངས་འཛེམས་ཟོན་མེད་པར་ཞུ་རྒྱུ་ཞིག་ལ། འགན་འཛིན་ལགས། ང་རང་
སློབ་ཕྲུག་དེ་འདྲ་ལ་སློབ་ཁྲིད་བྱ་རྒྱུར་དགའ་པོ་མེད།” ཅེས་ཞུས་པ་ཡིན།
ཤེས་ཡོན་འགན་འཛིན་གྱིས་ “བྱས་ཙང་། དེ་ག་རང་ལབ་ཀྱི་ཡོད་རེད།
འདི་ང་ཚོའི་སྤྱི་ཚོགས་རེད། ཁོ་ཚོའི་རིག་གཞུང་གི་ཆུ་ཚད་གོང་མཐོར་
གཏོང་རྒྱུ་དེ་ཡོང་ཐབས་མེད་པ་ཞིག་རེད། མ་ཟད་ངས་ཤེས་ཡོན་འགན་
འཛིན་གྱི་འགན་བླངས་པ་ནས་བཟུང་ད་བར་ཕ་མ་ཚོར་གྲུབ་འབྲས་ཏོག་
ཙམ་ལས་ཐོན་མ་སོང་།” ཞེས་གསུངས།
“བྱས་ན་ཁྱེད་ཀྱིས་བཀོད་ཁྱབ་དེ་འདྲ་མི་བཏང་བ་གང་ཡིན།”
“ངས་དེ་འདྲ་བྱེད་ཐུབ་ཀྱི་མེད། དེ་ངའི་དབང་ཚད་ནང་ཡོད་མ་རེད།”
“ཁྱེད་ཀྱི་དབང་ཚད་ནང་མེད་པ་གང་རེད། དེ་གང་ཡིན་ནམ། ཁྱེད་
རང་འགན་འཛིན་མཐོ་ཤོས་དེ་མ་རེད་དམ།”
“འདི་ཨིན་ཇིའི་མངའ་ཁོངས་ཀྱི་རྒྱལ་ཁབ་ཅིག་རེད། ས་ཕྱོགས་ག་
པར་ཡིན་ནའང་འགན་འཛིན་རྣམས་ལ་དབང་ཚད་དེ་འདྲ་ཡོད་མ་རེད།”
ཅེས་གསུངས་པ་དང་ཏོག་ཙམ་འགགས་ཏེ་མུ་མཐུད་དུ། “བཀོད་ཁྱབ་དེ་
འདྲ་ཁྱེད་རང་དཔོན་པོ་མཐོ་ཤོས་སར་བཅར་ན་མ་གཏོགས་གཏོང་ཐུབ་ཀྱི་
མ་རེད། གལ་ཏེ་བཀོད་ཁྱབ་བཏང་བ་ཡིན་ནའང་མི་ཚོས་ལག་ལེན་བསྟར་
ཐུབ་བམ། མི་ཚོས་ང་ཚོའི་བཀོད་ཁྱབ་དེར་དང་ལེན་མ་བྱས་ན་གང་བྱེད་
55ཉིན་མོའི་རྨི་ལམ།
དགོས་སམ།”
“ཁོང་ཚོའི་ཕྲུ་གུ་རྣམས་སློབ་གྲྭ་ནས་ཕྱིར་འབུད་གཏོང་རྒྱུ་རེད།”
“དེ་ལྟར་བྱེད་རུང་གི་མ་རེད། དེ་སྦྲང་ཚང་བརྟོལ་བ་དང་གཅིག་
མཚུངས་རེད།”
“ལས་དོན་གང་ཡིན་ཡང་སྒྲུབ་ཐུབ་ཀྱི་རེད། དབང་ཚད་ཀྱི་རྒྱབ་རྟེན་
མེད་པའི་རྣམ་དཔྱོད་དེ་བེད་སྤྱོད་ཅི་ཞིག་ཡོད། དངོས་ཡོད་ནི་ང་ཚོ་དགེ་
རྒན་དཀྱུས་མ་ཞིག་ཡིན་སྟབས་གྲངས་ཀའི་ནང་བརྩིས་ཀྱི་མེད།”
“དེ་ག་རང་ལ་ཆ་བཞག་ན་འགྲིག་གི་རེད། གནས་སྟངས་གང་འདྲ་
འགྲོ་བཞིན་པ་དེ་རང་ལ་ཞོག” “མ་རེད། དེ་འགྲིག་མ་སོང་། ང་ཚོས་ད་ལྟའི་
གནས་སྟངས་རང་ལ་གཞག་ན་འགྲིག་མི་ཡོང་།” ཞེས་གསུངས།
“ངའི་ངོས་ནས་སློབ་གྲྭའི་ནང་ཡར་རྒྱས་གཏོང་རྒྱུ་གང་ཡོད་པ་དེར་
འབད་བརྩོན་བྱེད་ཀྱི་ཡིན། སློབ་ཕྲུག་ཚོས་གོམས་གཤིས་གསར་པ་རྣམས་
འཇགས་ཐུབ་པར་ངས་སྦྱོང་བརྡར་སྤྲོད་ཀྱི་ཡིན། མང་ཚོགས་ཀྱི་ལས་འགུལ་
དེ་འདྲ་ཞིག་གི་ཆེད་དུ་ངས་རང་ཉིད་ཀྱི་དུས་ཚོད་སྟོང་པ་ནམ་ཡིན་བློས་
གཏོང་བྱེད་ཀྱི་ཡིན། མི་ཚོས་མཐོང་གི་ཡོད་ནའང་འདྲ་མེད་ནའང་འདྲ་
སློབ་གྲྭའི་ནང་གསང་སྤྱོད་ཀྱི་མཐུན་རྐྱེན་ཞན་པོ་ཡོད་པ་དེ་ན་ཚ་མང་པོའི་
འབྱུང་རྐྱེན་གྱི་གཞི་ཡིན་པ་དངོས་ཡོད་རང་རེད།”
ཤེས་ཡོན་འགན་འཛིན་གྱིས་ “འགྲིག་གི་རེད། ཁྱེད་རང་ག་རེ་བྱེད་
འདོད་ཡོད་ནའང་བྱོས། ཁྱེད་རང་འདི་ལ་ཚོད་ལྟ་བྱེད་པར་ཡོང་བ་རེད། ད་
ཆ་ཟླ་བ་བཞི་ཙམ་རྫོགས་ཟིན། སེམས་ལ་ངེས་དགོས་པ་ཞིག་ལ་དུས་ཚོད་
འགྲོ་བཞིན་པ་རེད།”
56ལེའུ་གཉིས་པ། ཚོད་ལྟའི་མདུན་འགྲོས།
དེ་ནས་ང་ཁོང་གི་ས་ནས་ཐོན་ཏེ་ཕྱིར་ནང་ལ་ལོག་པ་ཡིན།
ངས་རང་ཉིད་ཀྱི་དངུལ་བཏང་ནས་ཕྱགས་མ་གཉིས་དང་། (ཕྱགས་མ་
དེ་གཉིས་ཉོ་བར་ངེས་མེད་ཀྱི་དགོས་དངུལ་ཧ་ཅང་ཉུང།) ངོ་ཤེལ་ཆུང་ཆུང་
གཅིག རྒྱུག་ཤད་ཅིག ཇེམ་ཙེ་གཅིག ཁཱ་དཱིའི་རས་དུམ་གཅིག་ཉོས་པ་ཡིན།
སྟབས་ལེགས་པ་ཞིག་ལ་སློབ་གྲྭའི་ཁོར་ཡུག་ནང་ཁྲུས་གཞོང་ཞིག་འདུག
ངས་འཛིན་གྲྭའི་ནང་དགོས་མཁོའི་ཅ་ལག་ཚང་མ་གྲ་སྒྲིག་བྱས་པ་ཡིན།
དེ་རྗེས་ངས་སློབ་ཕྲུག་ཚང་མ་བང་སྒྲིག་ཏུ་བཅུག་པ་ཡིན། ཁོང་ཚོ་ང་
ལ་དགའ་པོ་ཡོད་སྟབས་འདོད་མོས་བཞིན་བང་བསྒྲིགས་སོང་། ཁོང་ཚོའི་
དགའ་མོས་བྱེད་ས་དང་ཁོང་ཚོར་ཕན་ཐོགས་པ་ཞིག་ངས་བྱེད་ཀྱི་ཡོད་པ་
ད་ཆ་ཁོང་ཚོས་ཤེས་ཀྱི་ཡོད།
ངས་ཁོང་ཚོར་ངོ་ཤེལ་ནང་རང་སོ་སོའི་ངོ་གདོང་ལྟ་རུ་བཅུག་ནས་
“ཁྱེད་ཚོའི་ནང་ནས་སུའི་ངོ་གདོང་དང་། མིག སྣ་ཁུག་རྣམས་ཛོར་པོ་ཡོད་
པ་ཚོར་མཁན་ཚོ་ཆུ་རྐ་ལའི་འགྲམ་དུ་ཕྱིན་ནས་གཙང་མ་བཟོས་ནས་ཤོག
ད་དུང་ལག་པ་དང་རྐང་པ་ཡང་བཀྲུས་ནས་སྐྲ་ཏོག་ཙམ་རློན་པ་བཟོས་
ཤོག" ཅེས་ལབ་པ་ཡིན།
དེ་གོ་མ་ཐག་ཁོང་ཚོ་གཅིག་གིས་གཅིག་ལ་འབུད་རྒྱག་བཏང་སྟེ་ཕྱི་ལ་
ངོ་གདོང་དང་། རྐང་པ་ལག་པ་སོགས་བཀྲུ་བར་རྒྱུགས་ཕྱིན།
ངའི་སེམས་ནང་ “ཁོང་ཚོར་གོ་རིམ་ལྡན་ཞིང་བང་སྒྲིག་པོའི་ཐོག་ལས་
ཀ་བྱེད་སྟངས་སློབ་དགོས་ཀྱི་འདུག མི་ཚོས་ཧ་ར་ཧུ་རེའི་ངང་ལས་ཀ་ནམ་
ཡང་བྱེད་མི་ཐུབ། ངས་སློབ་ཕྲུག་དེ་ཚོ་གོ་རིམ་དང་སྒྲིག་འཛུགས་མེད་པ་
དེ་ནས་སྐྱོབ་འདོད་འདུག” ཅེས་དྲན་བྱུང་།
57ཉིན་མོའི་རྨི་ལམ།
དེ་རྗེས་ངས་ས་སྟེང་ལ་ཐིག་ཅིག་འཐེན་ནས་ “ཁྱེད་ཚོ་ཐིག་འདིའི་
སྟེང་ལངས་ནས་རེ་རེ་བཞིན་དུ་ཆུ་རྐ་ལའི་སར་རྒྱུགས།” ཞེས་བཤད་པ་
ཡིན།
ངས་ཕྱོགས་གཅིག་ཏུ་ཁཱ་དཱར་(རས་ཆ་ཞིག་གི་མིང་)དུམ་བུ་གཉིས་ལག་ཏུ་
བཟུང་ནས་བསྡད། སློབ་ཕྲུག་ཚོས་ངས་བསླབ་པ་བཞིན་རྐང་ལག་འཁྲུ་མགོ་
བརྩམས་སོང་།
བྱེད་སྒོ་དེ་འདྲ་སློབ་གྲྭའི་ནང་སྤེལ་བ་ཆེས་ཐོག་མ་ཡིན་སྟབས། ལམ་
ལ་འགྲོ་བའི་མི་ཚོས་སློབ་གྲྭའི་ནང་གང་བྱུང་བཞིན་པ་དེར་ཧང་སངས་
མདོག་གིས་ལྟ་བཞིན་འདུག
སློབ་ཕྲུག་རྣམས་ཀྱིས་ཁྲུས་བརྒྱབ་པའི་རྗེས་ང་ཚོ་འཛིན་གྲྭའི་ནང་དུ་
ཕྱིན་པ་ཡིན། དེ་ནས་ངས་ཁོང་ཚོར་སྐྲ་ཤད་སྤྲད་དེ་རང་ངོས་ནས་སྐྲ་ཡག་
ཤོས་དེ་ཤད་ཤོག་ལབ་པ་དང༌། ཁོང་ཚོའི་ཞྭ་མོ་རྣམས་ངས་ལོགས་ཤིག་ཏུ་
བཞག་པ་ཡིན། ད་གཟོད་གཞི་ནས་སློབ་ཕྲུག་རྣམས་གཙང་མ་དང་གྲུང་ཤ་
58ལེའུ་གཉིས་པ། ཚོད་ལྟའི་མདུན་འགྲོས།
དོད་པོ་ཞིག་ཏུ་མཐོང་། དེ་རྗེས་ངས་ས་སྨྱུག་གིས་སྒོར་ཐིག་ཅིག་འཐེན་ནས་
ཁོང་ཚོ་དེའི་ཕྱི་ལ་སྡོད་དུ་བཅུག ང་རང་ཡང་ཁོང་ཚོ་དང་མཉམ་དུ་བསྡད་
ནས་ “ད་ཁྱེད་ཚོས་རང་གི་ལག་པ་རྣམས་ལ་ལྟོས་དང་། གཙང་མ་གང་འདྲ་
མི་འདུག་གམ། ཁྱེད་རང་ཚོའི་ངོ་གདོང་ཡང་ག་འདྲ་ཆགས་འདུག ཁྱེད་ཚོ་
གཙང་མ་དང་ཡིད་དུ་འོང་བ་འདི་འདྲ་ཞིག་མཐོང་ན་དགའ་པོ་མི་འདུག་
གམ།” ཞེས་བཤད་པར།
ཁོང་ཚོ་ཚང་མས་ “ཡིན་དང་ཡིན། ང་ཚོ་དགའ་པོ་འདུག” ཟེར།
ངས་ “དེ་འདྲ་ཡིན་ན་དེ་ལྟར་མི་ཉར་བ་གང་རེད། སློབ་གྲྭ་ལ་འབྱོར་མ་
ཐག་ཆུ་རྐ་ལ་ལ་ཁྲུས་བརྒྱབ་སྟེ། གཙང་སྦྲ་བྱེད་དགོས་ཀྱི་རེད། ང་ཚོས་བྱེད་
སྒོ་གཞན་རྣམས་རྗེས་ལ་སྤེལ་རྒྱུ་ཡིན།” ཞེས་བཤད་པ་ཡིན།
ང་རང་དགའ་པོ་དང་སྐྱིད་པོ་བྱུང་སྟེ་ “ང་ཚོ་སྙན་ཚིག་ཅིག་སྐྱོར་གྱི་
ཡིན།” ཞེས་བཤད་པ་ཡིན།
ངས་ཐེངས་དང་པོར་སྐྱོར་བའི་སྙན་རྩོམ་དེ་ནི་ཞལ་འདོན་ཞིག་རེད།
དེ་ངའི་སེམས་ནང་རང་བཞིན་གྱིས་ཤར་སོང་། ཉིན་དེར་སློབ་ཕྲུག་ཚོའི་
སེན་མོ་དང་གྱོན་ཆས་ཀྱི་ཐེབས་ཆི་རྣམས་ལྟ་རྒྱུ་བྱུང་མ་སོང་།
ལྔ།
༄༅། །ངས་ལོ་རྒྱུས་སློབ་ཁྲིད་བྱེད་པའི་རྨང་གཞི་དེ་སྒྲུང་བཤད་ནས་མགོ་
བརྩམས་པ་ཡིན། དེ་ནས་ངས་དམངས་ཁྲོད་ཀྱི་གླུ་གཞས་བརྒྱུད་སྙན་ངག་
འཁྲིད་རྒྱུ་གྲ་སྒྲིག་བྱས་པ་ཡིན། ངས་དེའི་ཐོག་བསམ་བློ་གང་འཚམ་བཏང་
རྗེས་ཟླ་དྲུག་སྔ་མའི་དུས་ཡུན་དེ་སྔོན་འགྲོའི་གྲ་སྒྲིག་ཆེད་གཏོང་རྒྱུ་ཐག་
59ཉིན་མོའི་རྨི་ལམ།
བཅད་པ་དང་། ཟླ་དྲུག་རྗེས་མའི་དུས་ཡུན་དེ་སློབ་ཚན་འཁྲིད་རྒྱུའི་ཐོག་གྲ་
སྒྲིག་བྱེད་རྒྱུ་ཡིན།
སྤྱིར་བཏང་གནས་ཚུལ་གསར་པ་གང་ཞིག་མཐོང་ཐོས་བྱུང་སྐབས་
བྱིས་པ་ཚོས་ཐོག་མར་དེར་ཆོབ་སློང་བ་དང་། གད་མོ་དགོད་པ་སོགས་བྱེད་
ཀྱི་ཡོད། ངས་དམངས་ཁྲོད་ཀྱི་གླུ་གཞས་བླངས་ནས་འགོ་བརྩམས་པ་ཡིན།
ངས་ “ཡིན་ད། ང་ཚོ་ཚང་མ་གཞས་གཏོང་ཤོག སྔོན་ལ་ངས་བཏང་སྟེ་རྗེས་
ལ་ཁྱེད་ཚོས་ངའི་ལད་ཟློས་བྱོས་ཨ།” ཞེས་ལབ་པ་ཡིན།
ངས་དམངས་གཞས་དེ་འགོ་བཙུགས་པ་ཡིན།
“ཀྲིཤ་ནཱ་ནི་ང་ཡི་སྙིང་གི་ཆ་ཤས་ཡིན།
བརྩེ་བའི་ཨ་ཅག་ལགས། ཀྲིཤ་ནཱ་ནི་ངའི་སྙིང་གི་དུམ་བུ་ཡིན།”
སློབ་ཕྲུག་གཅིག་གིས་ཀྱང་ངའི་རྗེས་ཟློས་བྱེད་མི་ཐུབ་པས་ང་རང་
ཧང་སངས་བྱུང་། འཛིན་རིམ་བཞི་པའི་སློབ་ཕྲུག་ཅིག་གིས་ལས་སླ་བའི་
གདངས་འདི་འདྲ་ཞིག་ཀྱང་རྗེས་ཟློས་བྱེད་མི་ཐུབ་པ་དེ་གང་ཡིན་ནམ།
ཕལ་ཆེར་ཁོང་ཚོར་གོམས་གཤིས་མེད་པ་འདྲ།
ཡང་ངས་གཞས་གཞན་ཞིག་བླངས་པ་ཡིན།
“འདི་ནི་ངའི་རྨ་བྱ་རེད། །
མཆུ་ཏོས་མུ་ཏིག་སྒྲུག་གི་ཡོད། །
འདི་ནི་ང་ཡི་རྨ་བྱ་རེད། །”
དེ་སློབ་ཕྲུག་ཁ་ཤས་ཀྱིས་ལད་ཟློས་བྱས་སོང༌། འོན་ཀྱང་ཁོང་ཚོས་
གདངས་མི་ཐོན་ཞིང་སྐད་ཤུགས་ཆེན་པོས་བཏང་བས་འུར་སྒྲས་ཁེངས་པ་
ན། ཉེ་འཁྲིས་ཀྱི་དགེ་རྒན་དེ་འཛིན་གྲྭའི་ནང་སླེབས་ནས། “རྒན་ལགས།
60ལེའུ་གཉིས་པ། ཚོད་ལྟའི་མདུན་འགྲོས།
སྐད་ཅོར་ཆེ་དྲགས་སོང་། ང་ཚོའི་འཛིན་གྲྭའི་ནང་སློབ་ཚན་འཁྲིད་ཐུབ་ཀྱི་
མི་འདུག” ཟེར།
དེ་མུར་དགེ་རྒན་གཞན་ཞིག་ཀྱང་སླེབས་ནས་ “ཁྱེད་རང་ཉིན་ལྟར་
དཀའ་ངལ་གསར་པ་རེ་བཟོ་དགོས་ཀྱི་འདུག་གམ། ང་ཚོ་ཞི་འཇམ་ངང་
སློབ་ཁྲིད་བྱེད་དུ་འཇུག་གི་ཡིན་ནམ་མིན། ཁྱེད་རང་ནི་མཇུག་འབྲས་ག་རེ་
འབྱུང་མིན་ལ་སེམས་ཁྲལ་གང་ཡང་མེད། གལ་ཏེ་ཁྱེད་རང་ལམ་ལྷོང་བྱུང་
བ་ཡིན་ན་ཤེས་ཡོན་འགན་འཛིན་གྱིས་ང་ཚོར་འདི་བྱོས་དེ་མ་བྱེད་ཅེས་
ལམ་སྟོན་གནང་གི་རེད། གལ་ཏེ་ཁྱེད་རང་གི་ཚོད་ལྟ་དེ་ལམ་ལྷོང་མ་བྱུང་
བ་ཡིན་ན་ཁྱེད་རང་བསྡུ་གསོག་བརྒྱབ་ནས་ལོག་འགྲོ་རྒྱུ་རེད།” ཅེས་ཟེར།
སྐབས་དེར་དགེ་ཆེ་ཡང་ཕེབས་ཏེ། “སྐུ་ཞབས་ལཀྴམི་རཱམ་ལགས།
ཁྱེད་ཀྱིས་སྒེར་གྱི་སྔོན་འགྲོ་སློབ་གྲྭའི་ནང་ཨང་རྩིས་དགུ་མཐའ་སྐྱོར་ནས་
བསླབ་པ་བཞིན་སློབ་ཀྱི་ཡིན་ནམ། ཁྱེད་ཀྱི་ཚོད་ལྟ་གསར་པ་དེ་འདི་རེད་
དམ། དམངས་ཁྲོད་ཀྱི་གཞས་དེ་ཚོ་ང་ཚོའི་ཕ་མེས་ཚོས་ཀྱང་ཤེས་ཀྱི་ཡོད་
རེད།” ཅེས་གསུངས་བྱུང་།
དེ་ནས་ཁོང་ཚོ་ཚང་མ་ལོག་ཕྱིན།
གནད་དོན་དེས་ང་ཅུང་ཟད་ཉམས་དམས་པར་གྱུར། ངས་ “གཞས་
གཏོང་རྒྱུ་དེ་གནས་སྐབས་རིང་མཚམས་བཞག་ནས་ཉན་རྩལ་སྦྱོང་བརྡར་
བྱ་རྒྱུ་ཡིན།” ཞེས་ཆིག་ལབ་ཅིག་ཤོར།
དེ་ནས་ངས་སློབ་ཕྲུག་རྣམས་ལ་ “ངས་གཞས་གཏོང་སྐབས་ཁྱེད་ཚོས་
ཉོན་ཨང་།” ཞེས་བཤད་པ་ཡིན།
ངས་གཞས་འགོ་བཙུགས་ཏེ།
61ཉིན་མོའི་རྨི་ལམ།
“སྣ་རྒྱན་ཞིག་བཟོས་དང་། །
བརྩེ་བའི་གསེར་བཟོ་ལགས། །
ང་ལ་སྣ་རྒྱན་ཞིག་བཟོས་དང་།
ངའི་སྐད་ལ་བོང་བུས་དགའ་པོ་བྱེད་སྲིད་ཀྱི་རེད། འོན་ཀྱང་ངས་
གདངས་ཡག་པོ་ངང་ལེན་ཐུབ་སོང་བས་འགྲིག་ཙམ་བྱུང་། གལ་སྲིད་ངའི་
སྐད་ཡག་པོ་ཡོད་ན་ཡག་པོ་གང་འདྲ་མི་ཡོང་ངམ། གང་ལྟར་ངས་རང་ཉིད་
ཀྱིས་གང་ཐུབ་ཐུབ་ཀྱི་ཉམས་འགྱུར་སྣ་ཚོགས་དང་སྦྲགས་གཞས་ཚིག་དང་
མཐུན་པའི་རྣམ་འགྱུར་འཚམ་པོ་བསྟན་པ་ཡིན། ང་རང་འཁྲབ་སྟོན་གྱི་སྦྱོང་
བརྡར་ཐོབ་མྱོང་མཁན་ཞིག་ཡིན་པས། སློབ་ཕྲུག་ཁ་ཤས་ངའི་གཞས་ལ་
དགའ་པོ་བྱུང་ཡོད་པ་འདྲ་འདུག ཡང་ཁ་ཤས་ཉོབ་ནས་རང་རང་གི་རྩེད་
མོར་རོལ་བཞིན་འདུག ཅམ་པཱཀ་དང་ཁོའི་གྲོགས་པོ་ཚོས་ང་ལ་འཕྱ་དམོད་
བྱེད་ཁུལ་གྱིས་མིག་བརྡ་རྒྱག་རེས་བྱེད་བཞིན་འདུག ཁོང་ཚོས་དེ་ལྟར་
བྱེད་བཞིན་པ་དེ་ངའི་མིག་ལས་གཡོལ་ཐུབ་མ་སོང་བས། ངས་དེའི་ཐོག་
གཅིག་བྱེད་དགོས་ཀྱི་འདུག
ངས་གཞས་རིགས་ལ་དོ་དབྱིངས་མེད་པའི་སློབ་ཕྲུག་རྣམས་ལ་ “ཁྱེད་
ཚོ་ཁ་གྲམ་ནས་སྡོད་ཤོག སོ་སོའི་བྲིས་པང་སྟེང་གང་འབྲི་ནའང་བྲིས། ཡང་
ན་རི་མོ་བྲིས་ཤོག” ཅེས་ལབ་པ་ཡིན།
ངས་ཡང་བསྐྱར་གཞས་ཤིག་བཏང་བ་ཡིན། ཁོང་ཚོའི་སྤྲོ་སྣང་འཕེལ་
བཞིན་འདུག ངས་གཞས་གསུམ་པ་ཞིག་བཏང་བ་ཡིན། སློབ་ཕྲུག་ཚོས་
གཞས་གཉིས་པ་དེར་དགའ་ཞེན་ཆེ་ཙམ་བྱས་པས། ངས་ཀྱང་གཞས་དེ་
62ལེའུ་གཉིས་པ། ཚོད་ལྟའི་མདུན་འགྲོས།
ཡང་ཡང་བཏང་པས་གཏོང་ཐེངས་རེར་ཁོང་ཚོའི་སྤྲོ་སྣང་འཕེལ་བཞིན་
འདུག
ངས་ཁོང་ཚོར་ “ངས་བཏང་པའི་གཞས་དེ་ཚོ་ཡག་པོ་ཉོན་ཨང་། འོན་
ཀྱང་ད་ལྟ་གཏོང་མི་དགོས། ལྷག་པར་དུ་སློབ་གྲྭའི་ཁོར་ཡུག་ནང་རྩ་བ་ནས་
མ་གཏོང་ཨ།” ཞེས་བཤད་པ་ཡིན།
དེ་ནས་ཉིན་གཉིས་འགོར་རྗེས་ “སྣ་རྒྱན་ཞིག་བཟོས་དང་།” ཞེས་པའི་
གཞས་དེ་སློབ་ཕྲུག་ཚོས་བཏང་བ་ཡང་ཡང་གོ་ཡོང་གི་འདུག
ངས་ཁོང་ཚོར་སློབ་གྲྭའི་ཕྱི་ལ་གཏོང་ཤོག་ལབ་པ་ཡིན།
གྲོང་གསེབ་པ་ཚོས་ “སྙན་ཚིག་དེ་འདྲ་གང་རེད།” ཅེས་པའི་གཏམ་
གླེང་བྱེད་འགོ་བརྩམས།
འཚེམ་བཟོ་བ་བྷ་ནཱ་ཡིས་ “འདི་ནི་ནཱཝ་རཱ་ཏྲི་ (Navaratri) ཡི་དུས་
ཆེན་སྐབས་བྷ་ཝཱཡི་ (Bhavai) འཁྲབ་སྟོན་ནང་གཏོང་བའི་གཞས་ཤིག་
རེད།” ཟེར།
63ཉིན་མོའི་རྨི་ལམ།
ར་གྷཝ་ཡིས་ “བྱས་ན་རྒན་ལགས་དེ་བྷ་ཝཱཡི་ཡི་འཁྲབ་སྟོན་པ་དེ་ཡིན་
གྱི་རེད། ཁོང་འདིར་བྷ་ཝཱཡི་འཁྲབ་སྟོན་སློབ་པར་ཡོང་བ་རེད་དམ།” ཟེར།
ཕྲུ་གུའི་ཨ་མ་རྣམས་སེམས་ཁྲལ་ལངས་ནས་ “ཁོང་ཚོས་ང་ཚོའི་ཕྲུ་གུ་
རྣམས་ལ་བུད་མེད་ཀྱི་གཞས་དེ་འདྲ་བསླབ་དགོས་དོན་གང་ཡིན་ནམ།”
ཟེར།
ངས་སྐད་ཆ་དེ་ཚོར་སྣང་མེད་བཏང་བ་ཡིན། གལ་ཏེ་ངས་དེ་ཚོར་ཁ་
ཡ་བྱས་ན་ལས་ཀ་ཇི་ལྟར་བྱེད་ཐུབ་བམ། ངས་རང་ཉིད་ཀྱི་ཚོད་ལྟའི་ཆེད་
དུ་ཡོད་ཚད་བློས་གཏོང་བྱེད་དགོས་ཀྱི་ཡོད། དེ་ནི་གསར་གཏོད་ཀྱི་ཐབས་
ལམ་ཞིག་ཡིན།
དེ་ལྟར་ངས་སློབ་ཕྲུག་རྣམས་ལ་ཉིན་ལྟར་སྙན་ཚིག་རེ་སྐྱོར་བས་ཁོང་
ཚོས་དགའ་མོས་བྱེད་སའི་སྙན་ཚིག་གང་ཡིན་པ་ཤེས་སོང་། བརྒྱུད་རིམ་
དེའི་ནང་སློབ་ཕྲུག་མང་པོ་ཞིག་གི་ངག་ལ་གཞས་བཅུ་གྲངས་ཙམ་སླེབས་
འདུག ཡང་གཞས་ལ་མི་དགའ་མཁན་གྱི་སློབ་ཕྲུག་འགའ་ཤས་ཡོད་པ་
སྨོས་ཅི་དགོས། ཁོང་ཚོས་དུས་ཚོད་དེའི་སྐབས་འབྲི་ཀློག་བྱས་ཏེ་སྡོད་ཀྱི་
ཡོད་པས། ངས་ཁོང་ཚོར་བཀག་འགོག་བྱེད་ཀྱི་མེད།
དེ་ནས་ངས་ཁོང་ཚོར་ཌཱན་ཌིཡ་རཱས་ (Dandia Ras) ངོ་སྤྲོད་བྱེད་དགོས་
བསམ་བྱུང་།
དེ་ལྟར་འཛིན་གྲྭའི་ནང་སྒྲུང་ཤོད་པ་དང་། དཔེ་དེབ་ལྟ་ཀློག རྗེས་ཟློས་
ཀློག་རྩལ། རྩེད་མོ། དཔོད་བྲིས། སྙན་ཚིག་ཀློག་པ། གཙང་སྦྲ་འཕྲོད་བསྟེན།
ཞལ་འདོན་བཅས་ཀྱི་བྱེད་སྒོ་དེ་དག་སྤེལ་བཞིན་ཡོད།
དྲུག
64ལེའུ་གཉིས་པ། ཚོད་ལྟའི་མདུན་འགྲོས།
༄༅། །ཉིན་ཞིག་མཆོད་དཔོན་ཞིག་ང་ཚོའི་འཛིན་ཁང་དུ་ཕེབས་སོང་། ཁོང་
གི་ཕྱག་རོགས་ལ་སློབ་གྲྭའི་དགེ་ཆེ་མཆོག་ཕེབས་འདུག དགེ་ཆེ་མཆོག་
ནས་ “རིན་པོ་ཆེ་ཁོང་གིས་ཆོས་ཀྱི་བཀའ་འཁྲིད་གནང་གི་རེད། ཁོང་ནི་
མངའ་སྡེ་འདིའི་ཁུལ་གྱི་སློབ་གྲྭ་ཚང་མའི་ནང་བཀའ་ཆོས་གནང་རྒྱུའི་
ཆོག་མཆན་ཡོད་མཁན་ཞིག་རེད། དེ་རིང་ཁོང་ཤེས་ཡོན་འགན་འཛིན་གྱི་
བཀའ་འབྲེལ་ལྟར་ང་ཚོའི་སློབ་གྲྭའི་ནང་ཆོས་ཕྱོགས་ཀྱི་བཀའ་ཁྲིད་གནང་
རྒྱུར་ཕེབས་པ་རེད།” ཅེས་ངོ་སྤྲོད་གནང་།
ངས་རིན་པོ་ཆེ་ཁོང་ལ་གུས་ཞབས་ཆེན་པོས་དད་གུས་ཞུས་རྗེས་
ཞབས་བཀྱག་ཅིག་ཕུལ་བ་ཡིན། དེ་ནས་ཁོང་ལ་བཀའ་ཆོས་དབུ་འཛུགས་
གནང་རྒྱུའི་འབོད་སྐུལ་ཞུས་པ་ཡིན།
སློབ་ཕྲུག་ཚོས་རིན་པོ་ཆེ་ཁོང་ལ་མིག་ཅེ་རེར་བལྟས་ནས་འདུག ཁོང་
ཚོ་ཚང་མ་རིན་པོ་ཆེའི་སྐྲ་གཙང་མར་བཞར་ཡོད་པ་དེ་དང་། འོད་མདངས་
ལྡན་པའི་ཞལ་རས། སྐམ་ཞིང་རིང་བའི་གཟུགས་པོ། དེ་བཞིན་ལག་ཏུ་
བསྣམས་པའི་ཆུ་ཁོག་དེར་ཡ་མཚན་སྐྱེས་འདུག ངས་སློབ་ཕྲུག་རྣམས་ལ་
“ད་རིན་པོ་ཆེ་ཡིས་བཀའ་ཁྲིད་འགོ་འཛུགས་གནང་གི་རེད། ཁྱེད་ཚོས་དོ་
སྣང་བྱས་ནས་ཉོན་ཨང་།” ཞེས་བཤད་པ་ཡིན།
ཁོ་ཚོས་ངས་བཤད་པ་དེར་ཉན་ནས་ཁུ་སིམ་མེར་བསྡད་སོང་།
རིན་པོ་ཆེའི་བཀའ་འཁྲིད་འགོ་བཙུགས་ཏེ། ཁོང་གིས་ “སློབ་ཕྲུག་ཚོ།
དཀོན་མཆོག་ནི་འཛམ་གླིང་འདིའི་ནང་རླབས་ཆེ་ཤོས་དེ་རེད། ཁོང་གིས་
འཛམ་གླིང་འདི་བསྐྲུན་པ་རེད། ཁོང་ལ་བརྟེན་ནས་འཇིག་རྟེན་འདི་ཆགས་
པ་དང་། ང་ཚོ་ཚང་མའི་འབྱུང་ཁུངས་ཀྱང་ཁོང་ཡིན།” ཞེས་སོགས་དཀོན་
65ཉིན་མོའི་རྨི་ལམ།
མཆོག་རླབས་ཆེན་ཡིན་པའི་སྐོར་གསུང་བཞིན་བཞུགས།
ང་རང་ཁུ་སིམ་མེར་བསྡད་དེ་གང་ཡང་བརྗོད་མེད་ལ། སློབ་ཕྲུག་
ཚོའང་ཁུ་སིམ་མེར་གནས་འདུག འོན་ཀྱང་ཁོང་ཚོ་ག་ལེར་ཐང་ཆད་ ་སོང་
། སློབ་ཕྲུག་འགའ་ཤས་ཕར་འགུལ་ཚུར་འགུལ་བྱེད་པ་དང་། འགའ་ཤས་སྨྱུ་
གུས་འབྲི་པང་སྟེང་རི་མོ་འབྲི་བ། འགའ་ཤས་ཀྱིས་དེབ་ཕར་ཚུར་བཤུ་བ།
འགའ་ཤས་མངོན་སུམ་དོད་པོས་ཉོབ་སྣང་བྱེད་བཞིན་འདུག སློབ་ཕྲུག་
གཅིག་གིས་གསང་སྤྱོད་དུ་འགྲོ་ཆོག་པའི་བརྡ་བསྟན་ཏེ་ཕྱི་རོལ་དུ་ཐོན་
ཕྱིན་པས། དེ་མ་ཐག་སློབ་ཕྲུག་གཞན་ཞིག་ཀྱང་ཁོའི་རྗེས་སུ་ཐོན། ཡང་
སློབ་ཕྲུག་གཉིས་སྐད་ཆ་ཤོད་བཞིན་པ་ན་ངས་ཁོང་གཉིས་ཁུ་སིམ་མེར་
སྡོད་དགོས་པའི་བརྡ་བཏང་བ་ཡིན།
ངས་རིན་པོ་ཆེ་ལ་ “ཐུགས་རྗེས་གཟིགས། ཁོང་ཚོར་གོ་བདེ་བའི་ལམ་
ནས་བཀའ་ཁྲིད་གནང་རོགས།” ཞེས་རེ་སྐུལ་ཞུས་པ་ཡིན།
རིན་པོ་ཆེ་ནི་མི་ཁ་རི་ཁ་ཐུག་ཅིག་ཡིན་འདུག་པས། ཁོང་གིས་ཧིན་
དྷུའི་ཆོས་ལུགས་ཀྱི་ལྟ་གྲུབ་དང་གསུང་རབ་རྣམས་ཀྱི་སྐོར་ལ་གསུང་འགོ་
བཙུགས་སོང་། འོན་ཀྱང་དེ་ལའང་སློབ་ཕྲུག་རྣམས་ཀྱིས་དོ་སྣང་མི་སྤྲད།
ང་རང་ཡང་ཡ་མཚན་སྐྱེས་བྱུང་། “ཆོས་སློབ་ཁྲིད་བྱེད་སྟངས་དེ་འདྲ་
རང་ཡིན་ནམ། ཆོས་ཕྱོགས་ཁོ་ན་དང་འབྲེལ་ཞིང་དོན་ཡོངས་སུ་རྟོགས་པར་
མི་ཚེ་ཧྲིལ་པོ་འགོར་བའི་ཆོས་ལུགས་ཀྱི་རྨང་གཞིའི་ལྟ་གྲུབ་འགྲེལ་བཤད་
སྐྱོན་སྟངས་དེ་འདྲ་ཞིག་ཡིན་ནམ། འདི་ཀུན་སྤྱོད་རྣམ་གཞག་གི་སློབ་
སྟོན་ཞིག་རེད་དམ་ཡང་ན་ཆོས་ལུགས་ངོ་སྤྲོད་ཀྱི་ཁྱབ་བསྒྲགས་ཤིག་རེད།
འདི་ལྟ་བུའི་ཆོས་ལུགས་ངོ་སྤྲོད་བྱེད་པ་ནི་སེམས་མེད་བེམ་པོ་རང་རེད།”
66ལེའུ་གཉིས་པ། ཚོད་ལྟའི་མདུན་འགྲོས།
རིན་པོ་ཆེས་ཚིགས་བཅད་སྐྱོར་སྐབས་ངའི་བསམ་བློའི་ནང་དེ་ལྟར་
འཁོར་བཞིན་ཡོད། སློབ་ཕྲུག་ཚོས་རིན་པོ་ཆེའི་རྗེས་ཟློས་གང་ཐུབ་བྱེད་
བཞིན་འདུག་ཀྱང་དེའི་ནང་དོན་གང་ཡང་ཤེས་ཀྱི་མེད། ཁོ་ཚོས་རྗེས་ཟློས་
བྱས་པ་དེའང་ཆོབ་རང་གི་ཆེད་དུ་ཡིན།
རིན་པོ་ཆེ་ཁོང་ནི་བློ་གཅིག་སེམས་གཅིག་རེད་འདུག ཁོང་ལ་མཚོན་
ན་དེ་ནི་གལ་ཆེན་པོ་ཞིག་དང་ལྡོག་ཏུ་མེད་པའི་འོས་འགན་ཞིག་རེད། ཁོང་
བཞག་ན་དེ་ནི་བོང་བུའི་ཨ་མཆོག་ནང་གསེར་བླུགས་པ་དང་གཉིས་སུ་
ནི་རང་ཉིད་ཀྱི་ལས་འགན་སྒྲུབ་བཞིན་ཡོད། འོན་ཀྱང་སློབ་ཕྲུག་དེ་ཚོར་ཆ་
མེད།
རིན་པོ་ཆེས་ཆོས་ཀྱི་ཚིགས་བཅད་རྣམས་འགྲེལ་བཤད་རྒྱག་འགོ་
བརྩམས་སོང་བ་དང་། སློབ་ཕྲུག་ཚོས་དེར་ཉན་དགོས་ཀྱི་ཡོད།
ཁོང་གིས་ནག་པང་སྟེང་ཚིགས་བཅད་དེ་དག་བྲིས་ནས་སློབ་ཕྲུག་
67ཉིན་མོའི་རྨི་ལམ།
རྣམས་ལ་བཤུ་རུ་བཅུག་སྟེ། “ཁྱེད་ཚོས་ཚིགས་བཅད་འདི་ཉིན་ལྟར་ཞོགས་
པ་ཡར་ལངས་དུས་དང་དགོང་མོ་མར་ཉལ་སྐབས་ངག་ནས་སྐྱོར་དང་། དེས་
ཁྱེད་ཚོའི་རིག་སྟོབས་འཕེལ་བ་དང་། ནུས་སྟོབས་རྒྱས་ཤིང་རིག་པ་གྲུང་པོ་
བཟོ་ཡི་རེད།” ཅེས་གསུངས།
ངའི་འཛིན་གྲྭའི་སློབ་ཕྲུག་རྣམས་ལོ་བཅུ་གཉིས་ཙམ་ལ་སླེབས་པ་ཤ་
སྟག་རེད། ཁོང་ཚོས་ཆོས་ལུགས་དང་ཚིགས་བཅད་རྣམས་ལ་དོ་དབྱིངས་
ཇི་ལྟར་སླེབས་ཡོང་། གང་ལྟར་ཁོ་ཚོས་ཚིགས་བཅད་དང་དེའི་དོན་རྣམས་
འབྲི་པང་སྟེང་བཤུས།
ངའི་བསམ་པར་ད་ཆ་ཆོས་སྤེལ་སའི་ས་ཆ་རྫོགས་ནས་ཁོང་ཚོ་སློབ་
གྲྭའི་ནང་སླེབས་པ་ལྟ་བུ་མཐོང་སོང་། དེ་སྔ་ཡིན་ན་དགོན་པའི་ནང་ཆོས་
བཤད་བྱ་རྒྱུ་དེ་ཕ་མ་ཚོས་ཁྱིམ་ཚང་ནང་གནང་གི་ཡོད་པས། ཕྲུ་གུ་རྣམས་
ལ་ཆོས་ལུགས་སློབ་སྤེལ་ཐུབ་ཀྱི་ཡོད། འོན་ཀྱང་རྒྱུ་མཚན་གང་ཡིན་མི་ཤེས་
ཏེ་དེང་སྐབས་ཕ་མ་ཚོར་ཆོས་ཉན་པའི་དུས་ཚོད་མེད་པ་རེད་དམ། ཡང་ན་
མི་ཌ
་རབས་རྒན་པ་ཚོའི་དུས་ཚོད་རྫོགས་ཚར་བ་རེད། རྒྱུ་མཚན་དེ་དག་ལ་
བརྟེན་ནས་ཆོས་ཉན་བཤད་བྱ་རྒྱུའི་ལས་འགན་དེ་སློབ་གྲྭར་སྤྲད་པ་ཡིན་
ནམ།
སློབ་གྲྭ་གྲོལ་བའི་དྲིལ་བརྡ་བརྡུངས་ཟིན་ཡང་ངས་དེའི་ཐོག་བསམ་བློ་
གཏོང་གིན་བསྡད། ལུས་ཐང་ཆད་པའི་སློབ་ཕྲུག་ཚོས་རིན་པོ་ཆེ་ལ་གུས་
བཀུར་ཞུས་རྗེས་ཁོ་ཚོ་ཕྱི་ལ་ཐོན། ང་དང་རིན་པོ་ཆེ་གཉིས་རང་སོར་བསྡད་
དེ་ངས་ཁོང་ལ་ “རིན་པོ་ཆེ་ལགས། དེ་རིང་ངའི་ཁྱིམ་དུ་ཞལ་ལག་མཆོད་
པར་ཕེབས་རོགས་གནང་།” ཞེས་ཞུས་པ་ཡིན།
68ལེའུ་གཉིས་པ། ཚོད་ལྟའི་མདུན་འགྲོས།
དགོང་མོའི་གསོལ་ཚིགས་སྐབས་ཆོས་སློབ་ཁྲིད་སྐོར་གྱི་བརྗོད་གཞིའི་
ཐོག་བགྲོ་གླེང་བྱུང་སོང་། རིན་པོ་ཆེས་ “དེང་སྐབས་ཆོས་ཀྱིས་སྔར་ལྟར་
ཆེ་མཐོང་དགོས་ཡོད་ཟེར་གྱི་མེད། དེར་བརྟེན་ལོ་ན་ཆུང་དུས་སྐབས་ནས་
ཆོས་ངོ་སྤྲོད་བྱ་རྒྱུ་གལ་ཆེན་པོ་ཆགས་ཡོད།” ཅེས་གསུངས།
ངས་ “རིན་པོ་ཆེ་ལགས། རིག་སྟོབས་ཧ་ཅང་མཉེན་པའི་སློབ་ཕྲུག་
ཚོས་དཀོན་མཆོག་དང་། སེམས། ཆོས་སོགས་གཟུགས་མེད་ཀྱི་རྣམ་གཞག་
དེ་ཚོའི་སྐོར་ཇི་ལྟར་ཤེས་འོང་། ཆོས་བཤད་བྱེད་སྐབས་ཁོང་ཚོས་གུས་
ཞབས་ཚུལ་དུ་བསྡད་པ་ཙམ་ལས་ཆོས་ལ་དོ་དབྱིངས་མེད་པ་གསལ་པོ་
ཡིན་པ་ཁྱེད་ཀྱིས་གཟིགས་ཡོད་ཀྱི་རེད།” ཅེས་ཞུས་པ་ཡིན།
རིན་པོ་ཆེ་ཡིས་ “དེ་ལ་བདེན་པ་ཏོག་ཙམ་འདུག ཕྲུ་གུ་རྣམས་རྩེད་མོ་
རྩེ་རྒྱུ་དང་སྒྲུང་ཉན་རྒྱུ་སོགས་ལ་དགའ་པོ་བྱེད་ཀྱི་ཡོད། འོན་ཀྱང་ཁོ་ཚོས་
དགའ་མིན་ལ་མ་ལྟོས་པར་གསུང་རབ་དེ་ཚོ་སློབ་ཁྲིད་བྱེད་དགོས་ཀྱི་ཡོད་
ལ། ཕྲུ་གུ་ཚོས་དེ་དག་སེམས་ནས་སྦྱོང་དགོས་པ་བཟོ་དགོས་ཀྱི་རེད།” ཅེས་
གསུངས།
ངས་དེ་ལ་ངོ་རྒོལ་གྱིས་ “ཡིན་ནའང་། རིན་པོ་ཆེ་ལགས། ཆོས་ཟེར་བ་
དེ་ཁ་ནས་འདོན་རྒྱུ་གཅིག་པུ་མ་རེད། དེ་ནི་གང་ཞིག་གི་སེམས་སྒོ་འབྱེད་
རྒྱུ་དང་སེམས་ཁོངས་ནས་ཡོང་དགོས་པ་ཞིག་རེད། དེའང་རང་ཉིད་ལ་
དགོས་འདོད་ཀྱི་བློ་ཞིག་ཡོད་སྐབས་དང་དུས་ཚོད་རན་པའི་སྐབས་ལ་མ་
གཏོགས་སླེབས་ཀྱི་མ་རེད། ཁྱེད་རང་གིས་བྱས་ན་འདི་དུས་ཚོད་མི་རན་
པའི་སྐབས་ལ་བཙན་འགེལ་བྱས་པ་ཞིག་ཏུ་ཚོར་གྱི་མི་འདུག་གམ།” ཞེས་
ཞུས་པ་ཡིན།
69ཉིན་མོའི་རྨི་ལམ།
རིན་པོ་ཆེ་ཡིས་ངའི་བསམ་ཚུལ་དེར་བསམ་གཞིག་བྱས་པ་ན། ངས་མུ་
མཐུད་དེ། “ཆོས་ཟེར་བ་དེ་བདེན་པ་ཡིན་ཞིང་དེ་ཐར་པའི་ལམ་ལ་འཁྲིད་
མཁན་དེ་རེད། མིའི་མཐར་ཐུག་གི་བསྒྲུབ་བྱ་ནི་ཐར་པ་རེད། འོན་ཀྱང་
འདི་སྤྱི་ཡོངས་ཀྱི་ལྟ་ཚུལ་ལས་བརྒལ་བའི་དཀའ་ལས་ཁག་པོ་ཞིག་ཡིན་པ་
བསམ་གྱི་མི་འདུག་གམ། འདི་རྟོགས་པར་གྲ་སྒྲིག་ཧ་ཅང་ཡག་པོ་ཞིག་ཡོད་
དགོས་པ་དྲན་གྱི་མི་འདུག་གམ།”
“དེ་བདེན་པ་རེད་དེ། ཡིན་ནའང་་
ངས་མུ་མཐུད་ནས་ “ཆོས་ཟེར་བ་དེ་ཁྲོམ་ནས་ཉོ་རྒྱུ་ཡོད་པ་ཞིག་མ་
རེད། དཔེ་ཆའི་ནང་དུ་བྲིས་པའི་ཡི་གེ་དེ་ཚོའང་དོན་དམ་གྱི་ཆོས་མ་རེད།
ཁྱེད་ཀྱིས་བྱས་ན་ཆོས་ཀྱི་ལྐོག་གྱུར་གྱི་གནས་དེ་མི་སྒེར་སོ་སོས་འབད་
བརྩོན་བྱས་ནས་རྙེད་པའི་གསང་བར་འཇོག་དགོས་པ་དྲན་གྱི་མི་འདུག་
གམ།” ཞེས་དྲིས་པར།
ཁོང་གིས་མོས་མཐུན་བྱས་པ་དང་སྦྲགས། “དེ་ག་རང་རེད། རྒྱུ་མཚན་
དེ་ལ་བརྟེན་ནས་ང་ཚོའི་མེས་པོ་རྣམས་དགོན་པ་རང་དུ་བསྡད་དེ་ཆོས་ཀྱི་
དོན་རྟོགས་པར་འབད་བརྩོན་ལྷོད་མེད་གནང་གི་ཡོད།” ཅེས་ཟེར།
“ཡིན་ནའང་། དེང་སྐབས་ཁྱིམ་དང་སློབ་གྲྭའི་ནང་ཆོས་འཆད་འཁྲིད་
བྱས་ཏེ། མི་རྣམས་ལ་ཆོས་བགོ་བཤའ་རྒྱག་དགོས་པ་ལྟ་བུ་ཞིག་ཆགས་
ཡོད།” ཅེས་ཟེར་བར། རིན་པོ་ཆེས་ “དེང་སང་སྙིགས་མའི་དུས་ཡིན་པས།
དགོན་པའི་ནང་ཆོས་སྦྱོང་བར་སུ་འགྲོ་ཡི་རེད་དམ།” ཟེར།
ངས་ “དེ་འདྲ་ཡིན་ན་གཡུག་ཞོག ཆོས་ཟེར་བ་དེ་མི་ལ་འཚོང་བ་དང་
སྤྲོད་རྒྱུ་ཞིག་མ་རེད།” ཟེར་བར།
70
70ལེའུ་གཉིས་པ། ཚོད་ལྟའི་མདུན་འགྲོས།
“བྱས་ན་གང་འདྲ་རེད།” ཅེས་དྲིས་བྱུང་།
“ངས་བལྟས་ན་སློབ་ཕྲུག་རྣམས་ལ་ཆོས་འཆད་ཁྲིད་བྱེད་རྒྱུ་མེད་པར་
ངོས་འཛིན་བྱེད་ཀྱི་ཡོད། ཁོང་ཚོའི་ལོ་ཚད་དེར་ལུས་སེམས་གཉིས་ཀ་བདེ་
ཐང་དགོས་ཤིང༌། དེ་བཞིན་ཕྱོགས་རིས་མེད་པའི་བསམ་བློ་དང་ལས་ཀར་
ཧུར་བརྩོན་བྱེད་ནུས་མཁན་ཞིག་དགོས་ཀྱི་ཡོད། གང་ལྟར་ང་ཚོས་ཁོང་
ཚོ་ཕྱོགས་ཡོངས་ནས་ནུས་སྟོབས་ལྡན་པ་ཞིག་བཟོ་དགོས་ཀྱི་ཡོད།” ཅེས་
བཤད་པ་ཡིན།
དེར་རིན་པོ་ཆེས་ “རེད། ནུས་སྟོབས་ལྡན་པ་ཁོ་ནས་རྣམ་ཤེས་དང་
འབྲེལ་ཐུབ་ཀྱི་རེད།” ཅེས་གསུངས།
ངས་ “ངས་བལྟས་ན་གཞོན་ནུའི་ལང་ཚོ་དར་བའི་དུས་ཚོད་ངང་
གིས་འཆར་བ་ཇི་བཞིན་ཆོས་ལའང་དོ་དབྱིངས་སླེབས་རྒྱུའི་དུས་ཚོད་
ཅིག་འཆར་གྱི་རེད་བསམ་གྱི་འདུག དེ་བཞིན་དུས་ཚོད་མ་རན་གོང་གི་
ཆོས་འཁྲིད་བྱེད་རྒྱུ་དེ་ལོ་ཚད་མ་ཟིན་སྔོན་ནས་ཆང་ས་བརྒྱབ་པའི་མི་ཚེ་
དང་གཅིག་པ་རེད། ཆོས་ཟེར་བ་དེ་དཔེ་ཆ་ཀློག་པ་དང་ཉིན་རེའི་ཆོ་ག་
ཕྱག་ལེན་བྱས་པ་སོགས་ལ་གོ་ན་དེས་ཆོས་རྟོགས་པའི་བསམ་བློ་དེ་ཆུང་
དུ་གཏོང་གི་ཡོད། མི་ཞིག་གིས་མི་ཚེ་གང་པོ་ཁ་འདོན་བྱེད་པ་དང་། ཆོ་ག་
ཕྱག་ལེན་སོགས་བྱས་ཏེ་ཕྱི་ཚུལ་ནས་ཆོས་ཕྱོགས་ཀྱི་རྣམ་པ་བསྲུངས་ན་
ཡང་དོན་དངོས་ཐོག་ཆོས་སེམས་ལྡན་པའི་མི་ཞིག་ཆགས་ཀྱི་མེད།” ཅེས་
ཞུས་པ་ཡིན།
རིན་པོ་ཆེ་ཡིས། “ངས་མོས་མཐུན་བྱེད་ཀྱི་ཡོད། ང་རང་སྒེར་གྱི་ལོ་མང་
པོའི་རིང་གི་ཉམས་མྱོང་ཐོག་ནས་བཤད་ན། ངས་ཀྱང་ཆོས་འཁྲིད་རྒྱུ་དེ་
71ཉིན་མོའི་རྨི་ལམ།
སློབ་ཕྲུག་རྣམས་ཉོབ་སྣང་སྐྱེ་ཡི་ཡོད་པ་ཚོར་བྱུང་། དེའི་ཐད་ང་ཚོས་ཐབས་
ལམ་གཞན་ཞིག་འཚོལ་དགོས་པ་མཐོང་གི་འདུག”
ངས་བར་དུ་འཚངས་ནས་ “རིན་པོ་ཆེར་ཐུགས་བསུན་ཞུ་རྒྱུར། ངས་
ག་རེ་ཞུ་འདོད་ཡོད་ཟེར་ན། ང་ཚོས་ཆོས་གནས་ཐུབ་པར་འབད་བརྩོན་
བྱེད་དགོས། ཕ་མ་དང་དགེ་རྒན་ཚོས་ཀྱང་འབད་བརྩོན་བྱེད་དགོས་ཀྱི་
རེད། སློབ་དེབ་ནང་པུ་རཱ་ནཱས་ (Puranas) དང་ཨུཔཱ་ནི་ཤཱད་ (Upanishads)
དང་འབྲེལ་བའི་སྐོར་ཡོད་ན། ང་ཚོས་སློབ་ཕྲུག་རྣམས་ལ་དེའི་ལྷ་སྒྲུང་
རྣམས་བཤད་ཆོག་གི་རེད། དེ་མཚུངས་ང་ཚོས་རྒྱལ་རབས་ནང་གི་སྙན་
གྲགས་ཅན་གྱི་མི་སྣ་རྣམས་ཀྱི་སྒྲུང་ཤོད་ཀྱི་ཡོད་པ་བཞིན་དྲང་སོང་རྣམས་
ཀྱི་སྒྲུང་དེ་ཚོའང་བཤད་ཆོག་གི་རེད། སློབ་ཕྲུག་རྣམས་ལ་རྒྱུན་ཤེས་སམ་
ཡང་ན་གལ་ཏེ་ཁྱེད་ཀྱིས་འདོད་མོས་ཡོད་ན་གྲ་སྒྲིག་དེ་ཙམ་གྱིས་འགྲིག་གི་
རེད། ང་ཚོས་ཆོ་ག་ཕྱག་ལེན་སློབ་རྒྱུ་དེ་མཚམས་འཇོག་བྱེད་དགོས་འདུག
ད་དུང་སློབ་ཕྲུག་ཚོས་ཆོས་ཚིག་བློ་འཛིན་བྱ་རྒྱུ་དང་། སྐྱོར་འདོན་སོགས་
བྱེད་དུ་འཇུག་རྒྱུ་མི་འདུག་ལ། ཀུན་སྤྱོད་སློབ་གསོར་ཁ་གཡར་ནས་སློབ་
ཕྲུག་རྣམས་ལ་ཆོས་ཀྱི་གཞུང་ལུགས་དང་། གསུང་རབ་སློབ་ཁྲིད་བྱེད་རྒྱུ་
མཚམས་འཇོག་བྱེད་དགོས་འདུག” ཅེས་བཤད་པ་ཡིན།
དེ་ནས་རིན་པོ་ཆེས། “བྱས་ན་ངས་གང་བྱེད་དགོས་སམ།” ཞེས་
གསུངས་པར།
ངས་ “སློབ་ཁྲིད་བྱོས། ང་ལྟར་སློབ་ཁྲིད་བྱོས།” ཞེས་ཞུས་པ་ཡིན།
རིན་པོ་ཆེས། “སྒོམ་ཆེན་པ་ཞིག་གིས་དགེ་རྒན་གྱི་ལས་ཀ་ཇི་ལྟར་
བྱེད་ཐུབ་བམ།” ཟེར།
122
72ལེའུ་གཉིས་པ། ཚོད་ལྟའི་མདུན་འགྲོས།
དེར་ངས། “ཁྱེད་རང་གི་ལས་ཀ་མང་ཚོགས་ལ་སློབ་སྟོན་བྱེད་རྒྱུ་དེ་
རེད། གལ་ཏེ་ཁྱེད་ཀྱིས་དགེ་རྒན་གྱི་ཕྱག་ལས་དེ་བླངས་པ་ཡིན་ན་དགེ་
རྒན་བཟང་པོ་ཉུང་དྲགས་པའི་དཀའ་ངལ་དེ་སེལ་ཐུབ་ཀྱི་རེད་ལ། དོན་
དམ་གྱི་ཕྱག་ལས་གནང་ཐུབ་ཀྱི་རེད།” ཅེས་ཞུས་པ་ཡིན།
རིན་པོ་ཆེས་འཛུམ་སྟོན་གྱིན་ཕྱག་བསིལ་གནང་སོང་།
དུས་དེ་ནས་བཟུང་ངེད་གཉིས་དབར་འབྲེལ་འདྲིས་ཟབ་པོར་གྱུར་པ་
དང་། ངས་ཁོང་གི་དྲུང་ནས་གསུང་རབ་ཀྱི་ཚིག་དོན་སློབ་སྦྱོང་བྱེད་པ་
དང་། ཁོང་གིས་ཤེས་ཡོན་སློབ་གསོའི་རིག་གསར་གྱི་དཔེ་དེབ་མང་པོ་ལྟ་
ཀློག་གནང་།
བདུན།
༄༅། །དུས་ཚོད་ནི་ཆུ་མོ་བཞིན་རྒྱུགས་བཞིན་འདུག ངས་བསླབ་གཞི་
རྣམས་ལོ་མཇུག་ཏུ་བསླབས་ཟིན་པ་དགོས་ལ། རང་ཉིད་ཀྱི་ཐབས་ལམ་
དེ་ཡང་ལེགས་བཅོས་བྱེད་དགོས་ཀྱི་ཡོད། གལ་ཏེ་ངའི་ཚོད་ལྟ་དེར་དོན་
གནད་ཅིག་ཡོད་ན་ངས་གྲུབ་འབྲས་བཟང་པོ་ཞིག་ངེས་པར་དུ་སྟོན་དགོས་
ཀྱི་ཡོད།
དེ་ནས་ངས་རྒྱལ་རབས་སློབ་ཚན་འགོ་འཛུགས་བྱ་དགོས་སྙམ་ནས་
རྒྱལ་རབས་སློབ་དེབ་ལ་ཞིབ་ལྟ་ཞིག་བྱས་པ་ཡིན། དེས་ང་རང་འདོད་པ་
ཁེངས་པ་ཞིག་མ་བྱུང་། དེ་ནི་སློབ་དེབ་དང་པོའི་ནང་དངོས་ཡོད་ཀྱི་ནོར་
འཁྲུལ་མང་བ་དང་། གཉིས་པའི་ནང་ལྟ་ཚུལ་རྙིང་པ་དེ་འདྲ་མང་བ། གསུམ་
པའི་ནང་དངུལ་བཟོ་ཆེད་ཁོ་ནར་དམིགས་ནས་བྲིས་པ་འདྲ་བ། བཞི་པ་
73ཉིན་མོའི་རྨི་ལམ།
དེའི་ནང་སྐད་ཡིག་གི་བཀོལ་སྤྱོད་ཧ་ཅང་ཞན་པ་བཅས་རེད། སྐད་གྲགས་
ཆེ་བའི་དེབ་དེ་རྣམས་མི་རྒན་པ་ཚོར་ཀློག་སྤྲོ་པོ་ཡོད་ཀྱང་ཕྲུ་གུ་རྣམས་ལ་
ཁག་པོ་ཡོད་པ་ཞིག་འདུག
“སློབ་དེབ་དེ་ཚོས་ཡོང་བ་མི་འདུག དེས་ན་ངས་ཅི་ཞིག་བྱ་དགོས་
སམ། ངས་རྒྱལ་རབས་སློབ་ཚན་དེ་ཡང་སྒྲུང་གི་ལམ་ནས་སློབ་ཀྱི་ཡིན།”
ཞེས་ངའི་བསམ་བློའི་ནང་དེ་ལྟར་འཁོར།
སློབ་ཕྲུག་ཚང་མས་སྒྲུང་ལ་དགའ་མོས་ཆེན་པོ་བྱེད་ཀྱི་ཡོད། ངས་ད་
བར་ཁོང་ཚོ་ལ་བཅོས་སྒྲུང་དང་། འཆར་ཡན་གྱི་སྒྲུང་། ལྷ་སྒྲུང་སོགས་སྒྲུང་
རིགས་འདྲ་མིན་བཤད་པ་ཡིན། འོན་ཀྱང་ལོ་རྒྱུས་ཐོག་གི་སྒྲུང་རྣམས་དེ་
དག་དང་མི་འདྲ། དེར་བརྟེན་ངས་ལོ་རྒྱུས་ཀྱི་དོན་དངོས་རྣམས་སྒྲུང་གི་
རྣམ་པའི་ཐོག་ནས་ཤོད་རྒྱུ་འགོ་འཛུགས་བྱས་པར་སློབ་ཕྲུག་རྣམས་སྡོད་
བཟོད་མེད་པར་གྱུར།
ཁོ་ཚོས་ “རྒན་ལགས། དེ་སྒྲུང་མ་རེད།” ཅེས་བསམ་འཆར་བཏོན།
“རྒན་ལགས། ང་ཚོར་སྒྲུང་དེ་འདྲ་མི་དགོས།”
“རྒན་ལགས། ཐུགས་རྗེས་གཟིགས། ཁ་སང་གི་སྒྲུང་དེ་ང་ཚོར་བསྐྱར་
དུ་ཤོད་དང་།”
“རྒན་ལགས། ང་ཚོ་རྩེད་མོ་རྩེ་རུ་འགྲོ་དང་།”
“ཡང་ན་ང་ཚོར་གཞས་གཏོང་དུ་ཆུག་དང་།”
དེ་ལྟར་ང་རང་ཕམ་ཉེས་བྱུང་བ་ངེས་ཤེས་རྙེད་བྱུང་། སློབ་ཕྲུག་རྣམས་
ངའི་མཐའ་བསྐོར་ནས་ཕྱི་ལ་རྩེད་མོ་རྩེ་རུ་འགྲོ་བར་ངའི་ལག་པ་ནས་ག་
ལེར་འཐེན།
74ལེའུ་གཉིས་པ། ཚོད་ལྟའི་མདུན་འགྲོས།
དགོང་མོ་དེར་ངས་གནད་དོན་དེའི་ཐོག་བསམ་བློ་བཏང་བ་ཡིན། ལོ་
རྒྱུས་ནང་གི་དོན་དངོས་གང་བྱུང་བ་དེ་རང་ཤོད་རྒྱུ་གཙོ་དོན་བྱས་ན་ཕན་
པ་མི་འདུག ལར་ནས་ལོ་རྒྱུས་ནང་འཁོད་པའི་གནས་ཚུལ་རྣམས་བདེན་པ་
ཡིན་མིན་གྱི་དཔང་པོ་སུས་བྱེད་ཐུབ། གཅིག་བྱས་ན་ལོ་རྒྱུས་རྣམས་སྒྲུང་གི་
རྣམ་པའི་ཐོག་ནས་དོ་དབྱིངས་ཆེན་པོ་བཟོ་ཐུབ་སྲིད། ངས་ལོ་རྒྱུས་ཀྱི་བྱུང་
རིམ་རྣམས་དགོས་མཁོར་གཞིག་གིན་འཆར་ཡན་གྱི་རྣམ་པ་ཤོད་དགོས་ཀྱི་
འདུག
ཉིན་རྗེས་མ་དེར་ངས་སྒྲུང་འགོ་བཙུགས་ཏེ་ “སྔ་མོ་ཞིག་ལ་ཤིང་
ནགས་མཐུག་པོ་ཞིག་ཡོད། ཤིང་ནགས་དེ་ནི་བྷིལ་མི་རིགས་རྣམས་ཀྱི་
ཁྱིམ་ཡིན་པ་རེད། ཁོང་ཚོ་ནི་གཟུགས་སྟོབས་ཆེ་ཞིང་བདེ་ལྕག་འཁྱུག་པའི་
མདའ་རྩལ་ལ་མཁས་པ་ཤ་སྟག་རེད། ཁོང་ཚོས་ནམ་མཁར་འཕུར་བཞིན་
པའི་བྱ་ལ་མདའ་འཕངས་ནས་ས་ལ་ཕབ་ཐུབ་ཀྱི་ཡོད། ཤིང་ནགས་དེའི་
ནང་སྤྱིལ་བུ་ཆུང་ཆུང་ཞིག་ཡོད།”
སློབ་ཕྲུག་ཚོས་དེར་སྤྲོ་སྣང་ཆེན་པོའི་ངང་ཉན། ངས་ཁོང་ཚོར་རྒྱལ་
པོ་ཝཱ་ནཱ་རཱཇ་ (Vanaraj) ཡི་དོན་དངོས་ཀྱི་སྒྲུང་དེར་ཅུང་ཟད་བཟོ་བཅོས་
བརྒྱབ་ནས་ཤོད་བཞིན་ཡོད།
ཉིན་དེར་སྒྲུང་དེ་ཆ་ཚང་མཇུག་མ་རྫོགས་པར་ལུས།
ཉིན་རྗེས་མ་དེར་སློབ་ཕྲུག་ཚོས་ང་ལ་ལས་ཀ་གཞན་གང་ཡང་བྱེད་དུ་
མ་བཅུག་པར།
“ང་ཚོ་ལ་རྒྱལ་པོ་ཝཱ་ནཱ་རཱཇ་ཡི་སྒྲུང་ཤོད་དང་” ཟེར།
ངས་ཁོང་ཚོར་སྒྲུང་དེ་མུ་མཐུད་ནས་བཤད་པ་ཡིན། དེ་ཚར་རྗེས་ངས་
75ཉིན་མོའི་རྨི་ལམ།
ཅུང་ཟད་ཐེ་ཚོམ་ངང་ “སྒྲུང་དེ་ཡང་བསྐྱར་ཉན་འདོད་ཡོད་པ་རྣམས་ཡར་
ལོངས་དང་” ཞེས་བཤད་པར།
འཛིན་གྲྭའི་སློབ་ཕྲུག་ཡོངས་རྫོགས་ཡར་ལངས།
ཉིན་རྗེས་མ་དེར་ངས་སྒྲུང་དེ་ཡང་བསྐྱར་བཤད་པ་ཡིན། དེ་ནས་ངས་
ཉིན་རེ་བཞིན་ལོ་རྒྱུས་རྣམས་སྒྲུང་གི་རྣམ་པའི་ཐོག་ནས་བཤད་པས་ཁོང་
ཚོ་སུས་ཀྱང་རྩེད་མོ་རྩེ་བ་དང་གཞས་གཏོང་འདོད་མི་བྱེད།
ངའི་སེམས་ནང་ཁོང་ཚོའི་དགའ་ཞེན་དེ་དུས་ཡུན་ཇི་ཙམ་བར་
གནས་ཐུབ་ཡོང་སྙམ་ནས་ཐེ་ཚོམ་སྐྱེས་བྱུང༌། འགའ་ཞིག་གིས་ཤེས་ཡོན་
འགན་འཛིན་ལ། “ཚོད་ལྟ་གང་འདྲ་ཡོང་མིན་དུས་ཚོད་ཀྱིས་ཁ་གྲག་གི་
རེད་ལ། གལ་ཏེ་ལམ་ལྷོང་མ་བྱུང་ན་དགེ་རྒན་དེར་ཁག་དཀྲིས་ནས་ཁོ་རང་
ཕམ་ཉེས་བྱུང་བ་རེད་ཟེར་ཡོང། འོན་ཀྱང་སློབ་ཕྲུག་ཚོའི་ལོ་གཅིག་འཕྲོ་
བརླག་ཕྱིན་པ་དེ་ལ་ཅི་ཞིག་བྱེད་རྒྱུ་ཡིན་ནམ།” ཞེས་ཞུས་འདུག
དགེ་རྒན་འགའ་ཞིག་ཤེས་ཡོན་འགན་འཛིན་གམ་དུ་བཅར་ནས་སྐྱོན་
བརྗོད་བྱས་པ་དང་བསམ་འཆར་བཤད་པ་དེར་ང་ཡ་མཚན་མ་སྐྱེས། ངའི་
སློབ་ཕྲུག་རྣམས་སེམས་སྐྱིད་ཅིང་ཡར་རྒྱས་འགྲོ་བཞིན་པའི་སྐབས་དེར་
འཛིན་གྲྭ་གཞན་གྱི་སློབ་ཕྲུག་རྣམས་འདོད་བློ་མི་ཁེངས་པ་དང་། འཛིན་
གྲྭའི་ནང་དོ་སྣང་མི་བྱེད་པ། དེ་བཞིན་སྤྱོད་པ་འཚུབ་པོ་ཡོད་པ། ཁོ་ཚོས་
རང་གི་དགེ་རྒན་ལ་སྒྲུང་ཤོད་པའི་རེ་བ་འདོན་གྱི་ཡོད་སྟབས་དགེ་རྒན་ཚོ་
ཁོང་ཁྲོ་ལངས་འདུག
ངས་དགེ་རྒན་རྣམ་པར། “གྲོགས་པོ་ཚོ། ཁྱེད་ཚོ་ཁྱེད་རང་ཚོའི་ལམ་ཁ་
སྟེང་དུ་སྐྱོད། ང་རང་སོ་སོའི་ལམ་ཁའི་སྟེང་འགྲོ་རུ་ཆུག་དང་། ངའི་དེ་ཚོད་
76ལེའུ་གཉིས་པ། ཚོད་ལྟའི་མདུན་འགྲོས།
ལྟ་རེད། འོན་ཀྱང་ང་ལ་གདེང་ཚོད་ཡོད། ཁྱེད་རྣམ་པས་སློབ་ཕྲུག་དེ་ཚོའི་
ལོ་གཅིག་འཕྲོ་བརླག་མི་འགྲོ་བའི་སེམས་ཁུར་བྱེད་ཀྱི་ཡོད་པ་ཇི་བཞིན་
ངས་ཀྱང་དེ་བས་སེམས་ཁུར་བྱེད་བཞིན་ཡོད། དེར་བརྟེན་ངས་འབད་
བརྩོན་ཆེན་པོ་བྱེད་མུས་ཡིན། འོན་ཀྱང་ང་ལ་ང་རང་གི་ལས་ཀ་བྱེད་སྟངས་
ཤིག་ཡོད་ལ། ཁྱེད་རང་ཚོར་ཡང་དེ་ལྟར་ཡོད་ཀྱི་རེད། གལ་སྲིད་ཁྱེད་ཚོའི་
འདོད་པ་ཡོད་ན་ངས་ཕྲུ་གུ་དེ་ཚོ་གཞན་ཞིག་ལ་སློབ་ཁྲིད་བྱ་ཆོག” ཅེས་
བཤད་པ་ཡིན།
ཉིན་གཅིག་ཤེས་ཡོན་འགན་འཛིན་ངའི་འཛིན་གྲྭར་གཟིགས་སྐོར་དུ་
ཕེབས་བྱུང་། ཁོང་མི་བཟང་པོ་ཞིག་ཡིན་པ་སྨྲོས་ག་ལ་དགོས། འོན་ཀྱང་
ངས་དུས་ཚོད་ཡོངས་རྫོགས་སྒྲུང་ཤོད་རྒྱུའི་ཐོག་གཏོང་བཞིན་པ་དེར་འདོད་
བློ་ཅུང་ཟད་ཁེངས་མི་འདུག ཁོང་གིས་ང་ལ། “སྐུ་ཞབས་ལཀྴམི་རཱམ་ལགས།
སློབ་ཕྲུག་ཚོས་རྒྱལ་རབས་དེ་ལྟར་ཤེས་ཐུབ་ཀྱི་མ་རེད། ཁོང་ཚོས་རྒྱལ་
རབས་དེ་ཇི་སྲིད་སྒྲུང་ཡིན་པའི་དེ་སྲིད་བར་དེར་སྤྲོ་སྣང་བྱེད་ཀྱི་རེད། དེ་
ག་རང་ངེས་པ་རེད། ཁོང་ཚོས་སློབ་ཚན་གྱི་ངོ་བོའི་ཐོག་གང་ཡང་སེམས་ལ་
འཇགས་ཀྱི་མ་རེད། དེས་ན་ཁྱེད་ཀྱི་སློབ་ཁྲིད་དང་ཁོང་ཚོས་སྦྱངས་པ་དེར་
གྲུབ་འབྲས་གང་ཞིག་སོན་གྱི་རེད་དམ།” ཞེས་གསུངས།
ངས་དེ་བདེན་པ་ལྟ་བུར་མཐོང་། སློབ་ཕྲུག་ཚོས་གང་ལྟར་རྒྱལ་རབས་
ནང་གི་གནད་དོན་རྣམས་སེམས་ལ་ངེས་དགོས་ཀྱི་ཡོད་པ་རེད། དེ་མིན་
ཁོང་ཚོ་རྒྱལ་རབས་ཡིག་ཚད་ལོན་གྱི་མ་རེད། ང་རང་ནི་ཡིག་ཚད་ཀྱི་
བཀག་རྒྱས་བཅིངས་ཡོད།
ངས་ཁོང་ཚོར་ཚོད་ལྟ་ཞིག་བྱས་པ་ཡིན། ངས་རྒྱལ་པོ་ཝཱ་ནཱ་རཱཇ་ཡི་
77ཉིན་མོའི་རྨི་ལམ།
སྒྲུང་ཐེངས་གསུམ་པ་དེ་ཤོད་བཞིན་ཅུང་ཟད་འགྱུར་བ་བཏང་བ་ན་སློབ་
ཕྲུག་ཚོས་དོ་སྣང་བྱུང་སྟེ། “རྒན་ལགས། དེ་འདྲ་མ་རེད། དེ་སྔོན་ཁྱེད་ཀྱིས་
རྟ་སྟོང་ཕྲག་མང་པོ་ཡོད་རེད་གསུངས་སོང་སྟེ། ད་ལྟ་རྟ་ལྔ་བཅུ་ལས་མེད་
པ་གསུངས་པ་དེ་གང་འདྲ་རེད། ཡང་དེ་སྔོན་ཁྱེད་ཀྱིས་སྤྱིལ་བུ་དེ་ཆུ་བོའི་
འགྲམ་དུ་ཡོད་རེད་གསུངས་སོང་། ཡང་ད་ལྟ་
ཞེས་དེ་ལྟར་མུ་
མཐུད་དྲིས་བྱུང་།
ཁོང་ཚོས་ཞིབ་ཕྲ་འདི་འདྲ་སེམས་ལ་ངེས་ཐུབ་པ་དེར་ང་རང་ཧ་ལས་
སོང་ལ། ད་དུང་ངའི་སེམས་ནང་ཁོང་ཚོས་དེ་དག་དྲན་པ་བརྗེད་ས་མ་རེད་
སྙམ་པའི་གདེང་ཚོད་ཀྱང་རྙེད་བྱུང་།
འོན་ཀྱང་འཆར་ཡན་ཐོག་ནས་བཤད་པའི་སྒྲུང་དེ་རྒྱལ་རབས་ཡིག་
ཚད་ཆེད་དུ་འོས་ཤིང་འཚམ་པ་མིན། སྒྲུང་དེ་དག་ཡིག་རྒྱུགས་ལེན་མཁན་
གྱི་ཤེས་ཚད་ལས་མི་བརྒལ་བ་ཞིག་དགོས་ཀྱི་ཡོད།
ངས་ཁོང་ཚོར་བཤད་པའི་སྒྲུང་དེ་ཡིག་ཐོག་ཏུ་ཕབ་ནས་ཁོང་ཚོར་
ཀློག་ཏུ་བཅུག་པ་ཡིན། ངས་ལོ་རྒྱུས་ནང་བྱུང་བའི་དོན་དངོས་རྣམས་སྙིང་
བསྡུས་བཟོས་པ་མ་ཟད། དགོས་པ་ཆེ་སར་ཚེས་གྲངས་དང་ས་གནས་
སོགས་ཁ་སྣོན་བརྒྱབ་པ་ཡིན། སྒྲུང་ཤོད་པ་དང་འབྲི་བའི་ཉམས་དབར་ལ་
ཁྱད་པར་ཏོག་ཙམ་ཡོད། ངས་དེའི་ཁེ་ཕན་བླངས་པས་ཕྲུ་གུ་ཚོས་སྒྲུང་ཀློག་
རྒྱུར་དགའ་པོ་ཆགས་སོང་།
འོན་ཀྱང་སློབ་ཚན་དེའི་ཐོག་དྲི་བ་དྲིས་ན་ཁོ་ཚོས་ལན་འདེབས་བྱེད་
ཐུབ་མིན་ད་དུང་ང་ལ་གདེང་ཚོད་མི་འདུག
ངས་སྒྲུང་གི་གལ་ཆེ་བའི་དོན་གནད་རྣམས་རེ་རེ་བཞིན་ཟུར་འདོན་
78ལེའུ་གཉིས་པ། ཚོད་ལྟའི་མདུན་འགྲོས།
བྱས་ཏེ། དོན་གནད་རེ་རེར་ཚིག་གྲུབ་རེ་བཟོས་པ་ཡིན། དེ་ནི་བརྗོད་དོན་
གྱི་སྤྱི་ཁོག་རགས་ཟིན་དེ་ཡིན་པས་ངས་ཁོང་ཚོར་དེ་དག་ཀློག་འདོན་བྱེད་
དུ་བཅུག་པ་ཡིན།
སློབ་ཕྲུག་རྣམས་ཀྱིས་སྒྲུང་གི་སྤྱི་ཁོག་དེ་དག་བཀླགས་པས། ཁོང་ཚོས་
དེ་ནས་སྒྲུང་ཆ་ཚང་དྲན་ཤེས་ཐུབ་པའི་ཚོར་སྣང་བྱུང་འདུག ཉིན་གཅིག་
ངས་སྣང་མེད་ངང་སྒྲུང་གི་ཞིབ་ཕྲའི་གནད་དོན་ཐོག་དྲི་བ་འགའ་ཤས་དྲིས་
པ་ཡིན། ཧང་སངས་དགོས་པ་ཞིག་ལ་ཁོ་ཚོས་ལན་ཆ་ཚང་མགྱོགས་པོ་དང་
འགྲིག་པར་བརྒྱབ་སོང་། ད་གཟོད་ངས་སློབ་ཕྲུག་རྣམས་ཀྱིས་ཡིག་རྒྱུགས་
ལོན་པ་མ་ཟད་ལོ་རྒྱུས་ཀྱི་གལ་ཆེའི་དོན་དངོས་རྣམས་ཀྱང་མི་བརྗེད་པའི་
ངེས་ཤེས་ཐོབ་སོང
T
ངས་ཤེས་ཡོན་འགན་འཛིན་ཚོད་ལྟ་བྱ་བར་གདན་འདྲེན་ཞུས་ཏེ་སློབ་
ཕྲུག་ཚོའི་རྒྱལ་རབས་སློབ་ཚན་ཐོག་ཡིག་རྒྱུགས་གཏོང་རོགས་ཞུས་པ་ཡིན།
ཡིག་རྒྱུགས་གྲུབ་རྗེས་ཤེས་ཡོན་འགན་འཛིན་གྱིས། “དེ་ཡག་པོ་ཞེ་དྲག་
མཐོང་སོང་། ང་ཚོས་ཁྱེད་ཀྱི་རྒྱལ་རབས་ཁྲིད་ཐབས་དེ་འཛིན་གྲྭ་གཞན་
པའི་ནང་ལ་ཡང་ངོ་སྤྲོད་བྱེད་དགོས་ཀྱི་འདུག” ཅེས་གསུངས་སོང་།
ངའི་ཕྲག་སྟེང་གི་ཁུར་པོ་ཡང་སིང་ངེར་གྱུར།
ཟླ་བ་བཞི་འདས་སོང་། ངའི་ལས་དོན་ལེགས་གྲུབ་བྱུང་བ་དེས་ངའི་
སེམས་ཤུགས་སྔར་བས་འཕར་བྱུང་། ཡིན་ནའང་ལས་དོན་མང་པོ་ཞིག་ད་
དུང་བསྒྲུབ་རྒྱུ་ལྷག་ཡོད།
79ལེའུ་གསུམ་པ། སློབ་དུས་མཐའ་མའི་སྐབས།
གཅིག
༄༅། །ལོ་ལྟར་བཞིན་སློབ་གྲྭའི་དགེ་རྒན་དང་སློབ་ཕྲུག་རྣམས་ལོ་འཁོར་
ཉིན་མོའི་གྲ་སྒྲིག་བྱེད་བཞིན་ཡོད། དེའི་ཉིན་ས་གནས་རྫོང་དཔོན་མཆོག་
སློབ་གྲྭར་ཕེབས་རྒྱུ་ཡིན་པ་རེད། དུས་རྒྱུན་སློབ་གྲྭའི་བྱེད་སྒོ་གྲ་སྒྲིག་བྱེད་རྒྱུ་
ནི་གཏམ་བརྗོད་འཁྲབ་སྟོན་དང་། སྙན་ངག་གྱེར་འདོན། རུ་སྒྲིག་ལུས་རྩལ་
བཅས་རེད། དེ་ནས་རྫོང་དཔོན་མཆོག་གིས་གསོལ་རས་གནང་རྒྱུ་དང་སློབ་
ཕྲུག་རྣམས་ལ་བྱི་རིལ་ཤོག་ཐུམ་རེ་གནང་གི་རེད།
དགེ་ཆེ་མཆོག་ནས་སློབ་ཕྲུག་ཚང་མ་བསྐོངས་ཏེ། ཁོ་རང་གི་བསམ་
པའི་ནང་གཏམ་བཤད་ཡག་པོ་བྱེད་ཐུབ་མཁན་དང་གཞས་ཡག་པོ་གཏོང་
ཐུབ་མཁན་རྣམས་འདེམས་སྒྲུག་བྱེད་བཞིན་འདུག སྐབས་དེ་དུས་ང་ལ་
ཡང་བརྡ་ལན་འབྱོར་སོང་ཡང་ངའི་འཛིན་གྲྭའི་སློབ་ཕྲུག་གཅིག་ཀྱང་
འདེམས་སྒྲུག་བྱེད་སར་ཕྱིན་མེད། དེར་དགེ་ཆེ་མཆོག་གིས་རྒྱུ་མཚན་གང་
ཡིན་དྲིས་པར་ངས། “ངའི་འཛིན་གྲྭའི་སློབ་ཕྲུག་རྣམས་བྱེད་སྒོ་དེའི་ནང་
མཉམ་ཞུགས་བྱེད་རྒྱུ་མིན།” ཞེས་ཞུས་པ་ཡིན།
“གང་ཡིན་ནམ།” ཟེར།
81ཉིན་མོའི་རྨི་ལམ།
“བྱེད་སྒོ་དེ་ནི་རྫོང་དཔོན་མཆོག་གི་ཐུགས་མཉེས་པོ་ཡོང་ཆེད་དང༌།
ཡིད་འགུགས་ཆེད་ཙམ་རེད།” ཅེས་ཁ་སངས་པོའི་ཐོག་ནས་ཞུས་པ་ཡིན།
དགེ་ཆེ་མཆོག་ནས། “ཡིན་ནའང་དེ་ནི་ང་ཚོས་ལོ་ལྟར་བྱེད་བཞིན་
པའི་བྱེད་སྒོ་ཞིག་རེད། ཤེས་ཡོན་འགན་འཛིན་མཆོག་གིས་བྱེད་སྒོ་འདི་
སྤེལ་དགོས་གསུང་གི་འདུག” ཟེར།
ངས་ “དེ་ལྟར་ཡིན་སྲིད་ཀྱི་རེད། འོན་ཀྱང་ང་དང་ངའི་སློབ་ཕྲུག་
སུའང་མཉམ་ཞུགས་བྱེད་ཀྱི་མིན།”
“དེ་འདྲ་ཡིན་ན་ཤེས་ཡོན་འགན་འཛིན་མཆོག་ལ་ཁྱེད་ཀྱིས་མཉམ་
ཞུགས་མི་བྱེད་པ་དང་། རྙོག་གྲ་སློང་གི་འདུག་ཅེས་སྙན་སེང་ཞུ་དགོས་
ཆགས་ཀྱི་རེད།” ཅེས་བཤད།
“ཁྱེད་ཀྱིས་ཡིག་ཐོག་ལའང་ཕུལ་ན་འགྲིག་གི་རེད། ངས་ཁོང་ལ་
གསལ་བཤད་བྱས་ཆོག” ཅེས་བཤད་པ་ཡིན།
དགེ་ཆེ་ཁོང་ང་ལ་འཚིག་པ་ཟ་བཞིན་ཡོད་པས་སྐབས་དེ་རང་ལ་ཁོང་
གིས་སྙན་ཐོ་དེ་ཡིག་ཐོག་ལ་ཕབ་སོང་།
དེ་ལྟའི་ངང་བྱེད་སྒོའི་ནང་མཉམ་ཞུགས་བྱེད་མཁན་གྱི་སློབ་ཕྲུག་
རྣམས་འདེམས་སྒྲུག་བྱས་ཏེ། ཤཱམ་ཇི་དང་བྷིམ་ཇི་གཉིས་ལེགས་སྦྱར་གྱི་
ཚིགས་བཅད་སྐྱོར་སྦྱངས་བྱེད་མཁན་དུ་བདམས། དྷི་ཝཱ་ཇི་དང་ཁིམ་ཇི་
གཉིས་སྙན་ཚིག་སྐྱོར་མཁན་དུ་བདམས། རཱམ་ནིཀ་ནེམ་ཅཱནྡ་དང་། མཱ་གྷན་
ལཱལ་གཉིས་གཏམ་བརྗོད་འཁྲབ་མཁན་དུ་བདམས། དེ་ནས་གཟུགས་བྱད་
དང་རྣམ་པ་ཡག་པོ་ཡོད་མཁན་རྣམས་རུ་སྒྲིག་ལུས་རྩལ་རྩེ་མཁན་ཁོངས་
སུ་བདམས།
22
82ལེའུ་གསུམ་པ། སློབ་དུས་མཐའ་མའི་སྐབས།
ང་རང་དགེ་ཆེ་མཆོག་དང་ཁ་འཛིང་ཤོར་ཏེ་ཁོང་ཁྲོ་ལངས་བྱུང་བས་
་ད་
སེམས་ཁོངས་ན་མེ་འབར་བཞིན་འདུག ང་རང་ཁོང་ཁྲོ་ལངས་བཞིན་
སེམས་ནང་། ‘དགེ་ཆེ་འདི་འཇོན་པོ་བྱུང་།” སྙམ་པ་མ་ཟད། སློབ་ཚན་དང་
འབྲེལ་བ་གཏན་ནས་མེད་པའི་སློབ་ཕྲུག་རྣམས་བདམས་ཐོན་བྱས་པའི་
ལྟའི་སློབ་གྲྭའི་ལམ་སྲོལ་དེ་ལ་བསྔགས་བརྗོད་ཞུ་རྒྱུ་ཡིན། ཤཱམ་ཇི་དང་བྷིམ་
ཇི་གཉིས་ཀྱི་སྐད་སངས་པོ་ཡོད་པ་དངོས་ཡོད་རེད། ཁོང་གཉིས་བྲམ་ཟེའི་
རིགས་ཡིན་པས་ཁྱིམ་དུ་ལེགས་སྦྱར་གྱི་ཚིགས་བཅད་མང་པོ་ཐོས་ཡོད་
སྲིད་པ་རེད། དེ་ལ་བརྟེན་ནས་ཁོང་གཉིས་བདམས་པ་རེད། འོན་ཀྱང་རིག་
པ་སྐྱོ་བའི་སློབ་ཕྲུག་རྣམས་དྲན་ཤེས་སྐྱོ་པོ་ཡོད་རེད། ཁོང་ཚོས་ལེགས་སྦྱར་
གྱི་ཚིགས་བཅད་དེ་དག་ངག་ཐོག་འཛིན་པར་འབད་བརྩོན་བྱེད་ཀྱིན་ངུ་
ཤོར་གྱི་རེད། རྒྱུན་གཏན་དུ་གནས་སྟངས་དང་རྒྱུ་མཚན་དེ་ལ་བརྟེན་ནས་
ཡོང་གི་ཡོད། དེ་ལྟར་ང་རང་སེམས་མི་སྐྱིད་པའི་ངང་ཁྱིམ་དུ་ལོག་ཕྱིན་པ་
ཡིན།
གུང་ཟས་ཚར་རྗེས་ཤེས་ཡོན་འགན་འཛིན་སར་ཡོང་དགོས་པའི་བརྡ་
འབྱོར། ངས་ཀྱང་སྐད་གཏོང་དགོས་པའི་རྒྱུ་མཚན་དེ་ཤེས་ཀྱི་ཡོད། ངས་
སེམས་ནང་དཀོན་མཆོག་ལ་སྨོན་ལམ་རྒྱག་གིན་ཁོང་གི་ཡིག་ཚང་ནང་
འཛུལ། ཤེས་ཡོན་འགན་འཛིན་ཁོང་ཁྲོ་ལངས་ཡོད་པ་གསལ་པོ་མཐོང་
བྱུང་། ཁོང་གི་ངོ་གདོང་དམར་པོར་གྱུར་འདུག་ལ་མིག་སྤུ་ཡང་གཟེངས་
འདུག ཁོང་གི་སྨ་ར་མེད་པའི་མཆུ་ཏོས་བཅོས་མའི་འཛུམ་མདངས་ཤིག་
སྟོན་བཞིན་འདུག་ཀྱང་། ཁོང་ང་ལ་སུན་སྣང་སྐྱེས་ཀྱི་ཡོད་པ་གསལ་པོ་རེད།
དེ་ནས་ང་ལ་རྐུབ་སྟེགས་སྟེང་སྡོད་དུ་བཅུག་རྗེས་སྐད་ཆ་འགོ་བཙུགས།
83ཉིན་མོའི་རྨི་ལམ།
“ཁྱེད་རང་གི་འཛིན་གྲྭའི་སློབ་ཕྲུག་དེ་ཚོ་བྱེད་སྒོའི་ནང་མཉམ་ཞུགས་མི་
བྱེད་པ་གང་རེད། ཁོང་ཚོ་འགའ་ཤས་གཟུགས་བྱད་ལེགས་པོ་དང་སྙིང་རྗེ་
པོ་མི་འདུག་གམ།” ཞེས་ཟེར།
ང་ཕྱི་ནས་བལྟས་ན་ཞི་ལྷོད་ངང་བསྡད་ཡོད་ཀྱང་ངའི་སེམས་པ་ལང་
ལོང་དུ་གྱུར། ངས། “ཕྲུ་གུ་གཟུགས་བྱད་ཡག་པོ་དང་སྙིང་རྗེ་པོ་དེ་ཚོ་མི་
གཞན་དགའ་རུ་འཇུག་རྒྱུའི་ཆེད་དུ་རེད་དམ། ཡང་ན་སློབ་གྲྭ་ལ་ཆེ་མཐོང་
འཐོབ་རྒྱུའི་ཆེད་མི་གཞན་ཚོའི་མདུན་ལ་སྤྲེའུ་འཁྲབ་དགོས་ཀྱི་ཡོད་དམ།”
ཞེས་ལན་བཏབ་པ་ཡིན།
ངའི་ལན་རྩུབ་པོ་དེས་ཁོང་ཏོག་ཙམ་ཞུམ་ནས། “དེ་ལ་ག་རེ་ཡོད་རེད།
ལས་ཀ་འདི་གསར་པ་ཞིག་མ་རེད། ལོ་མང་པོའི་རིང་ནས་དེ་ལྟར་འགྲོ་
བཞིན་པ་རེད། རྫོང་དཔོན་མཆོག་སློབ་གྲྭར་ག་དུས་ཕེབས་ཀྱང་དེ་ལྟར་བྱེད་
ཀྱི་ཡོད་པ་རེད།” ཅེས་གསུངས།
ངས་ཀྱང་ཏོག་ཙམ་ཞི་དུལ་ངང་ནས། “དགོངས་འགལ་མེད་པ་ཞུ།
གཅིག་བྱས་ན་དེ་རྒྱུན་གཏན་གྱི་བྱེད་སྒོ་ཞིག་ཡིན་སྲིད། འོན་ཀྱང་ང་ཚོས་
དེ་མཚམས་འཇོག་བྱེད་དགོས། ད་ལྟའི་བྱེད་སྟངས་དེ་ནི་ཕྱི་ཚུལ་གྱི་རྣམ་
པ་ཙམ་རེད། ཕྱོགས་གཅིག་ནས་ང་ཚོས་རྫོང་དཔོན་ལ་མགོ་སྐོར་གཏོང་གི་
ཡོད་རེད།” ཅེས་ཞུས་པ་ཡིན།
“མགོ་སྐོར་ཇི་ལྟར་གཏོང་གི་ཡོད་རེད།”
“ང་ཚོས་ཁོང་ལ་གཟིགས་འབུལ་གང་ཞུས་པ་རྣམས་བཙན་ཤེད་དང་
དྲག་པོ་བྱས་པའི་གྲུབ་འབྲས་མཐའ་མ་དེ་ཆགས་ཀྱི་ཡོད། དེ་ནི་བསྐྱར་དུ་
དགེ་རྒན་གྱིས་སློབ་ཕྲུག་རྣམས་ལ་ཉེས་རྡུང་བཏང་སྟེ་ངག་ཐོག་འཇུས་པའི་
84ལེའུ་གསུམ་པ། སློབ་དུས་མཐའ་མའི་སྐབས།
གྲུབ་འབྲས་ཤིག་རེད། གྲུབ་འབྲས་དེའང་འཛིན་གྲྭའི་ནང་སྦྱངས་ནས་ཐོབ་
པའི་རང་བཞིན་གྱི་འབྲས་བུ་ཞིག་གཏན་ནས་མིན། སློབ་ཕྲུག་ཚོས་རང་གི་
སེམས་ནང་བློ་འཛིན་གང་བྱས་པ་རྣམས་གར་སྟེགས་ཀྱི་རྒྱབ་ཕྱོགས་ནས་
རོགས་བྱས་ཏེ་འཕྲུལ་ཆས་བཞིན་དུ་སྐྱོར་གྱི་རེད། དེ་ལ་བརྟེན་ནས་སློབ་
ཕྲུག་རྣམས་ལ་སེམས་ཀྱི་དཀའ་ངལ་བཟོས་ཏེ་སློབ་སྦྱོང་དངོས་དེ་སྦྱོང་བར་
འགོག་རྐྱེན་བྱེད་ཀྱི་ཡོད་ལ། སེམས་ཀྱི་དཀའ་ངལ་དེ་ནི་གནོད་ཚབས་ཅན་
ཞིག་ཡིན། དེ་ལྟ་བུའི་འཁྲབ་སྟོན་ཆེད་བདམས་ཐོན་བྱུང་བའི་སློབ་ཕྲུག་
རྣམས་ཀྱིས་གྲ་སྒྲིག་ཡག་པོ་བྱེད་ཀྱི་རེད།”
ཤེས་ཡོན་འགན་འཛིན་གྱིས་སྐར་ཆ་ཁ་ཤས་རིང་བསམ་གཞིག་བྱས་
རྗེས། “ཡིན་ནའང་ཁྱེད་ཀྱིས་མགོ་སྐོར་གྱི་སྐོར་ཞིག་ཟེར་སོང་། མགོ་སྐོར་
ཟེར་བ་ག་འདྲ་སླེབས་པ་རེད་དམ།” ཞེས་གསུངས།
ངས་ “མགོ་སྐོར་དེ་ང་ཚོའི་སློབ་ཕྲུག་རྣམས་གྲུང་པོ་ཡོད་པ་དང་། ང་
ཚོའི་སློབ་གྲྭ་ཡག་པོ་ཡོད་པ། དེ་བཞིན་ང་ཚོའི་བྱེད་སྒོ་རྣམས་མིག་དཔེ་
འོས་པ་ཡིན་པ་བསྟན་ཏེ་རྫོང་དཔོན་མཆོག་གི་ཡིད་འགུགས་པར་འབད་
བརྩོན་བྱེད་ཀྱི་ཡོད་པ་དེ་རེད།། འོན་ཀྱང་དངོས་ཡོད་གནས་སྟངས་དེ་ང་
ཚོས་ཤེས་ཀྱི་རེད། རེད་དམ་མ་རེད།” ཅེས་ཞུས་པ་ཡིན།
ཁོང་ཁུ་སིམ་མེར་གནས་ཏེ་བསམ་བློ་གཏོང་གིན་བཞུགས། ངས་མུ་
མཐུད་ནས་ “ཕྱི་ཚུལ་གྱི་རྣམ་པ་སྟོན་རྒྱུ་དེ་ང་ཚོ་གཅིག་པུས་སྟོན་གྱི་མེད་
པར་ང་ཚོས་སློབ་ཕྲུག་ཚོའང་དེའི་ལམ་ལ་འཁྲིད་ཀྱི་ཡོད། རྫོང་དཔོན་
མཆོག་གིས་རང་ཉིད་དགའ་པོ་བྱུང་བའི་རྣམ་འགྱུར་སྟོན་དང་སྟོན། མ་ཟད་
བྱ་དགའ་སྤྲོད་སྐབས་དུས་རྒྱུན་གྱི་གཏམ་བཤད་གནང་བ་བཞིན་དུ་ 'ང་
85ཉིན་མོའི་རྨི་ལམ།
རང་སློབ་ཕྲུག་ཚོའི་སྒྱུ་རྩལ་དང་འཁྲབ་སྟོན་ཡག་པོ་དེ་འདྲ་གནང་བ་དེར་
དགའ་པོ་བྱུང་། སློབ་ཕྲུག་འགའ་ཤས་མ་འོངས་པར་མཁས་དབང་དང་། མི་
སེར་ཡག་པོ་ཞིག ད་དུང་མི་བཟང་པོ་ཞིག་ཆགས་རྒྱུ་ཡིན་པ་ངས་ད་ལྟ་
ནས་མཐོང་གི་འདུག ཁོ་ཚོའི་སེམས་ཤུགས་སྤར་བར་བྱ་དགའ་སྤྲོད་རྒྱུ་དེ་
ལ་ངས་བསྔགས་བརྗོད་ཞུ་རྒྱུ་དང་། ལར་ནས་དེ་རིང་ང་རང་བྱ་དགའ་སྤྲོད་
རྒྱུ་བྱུང་བར་དགའ་པོ་ཞེ་དྲག་བྱུང་།' གཏམ་བཤད་དེ་དག་ཁོང་གི་སེམས་
གཏིང་ནས་གསུང་གི་ཡོད་རེད་དམ། བྱེད་སྒོ་དེ་ཚོ་ང་ཚོས་ཁོང་གི་སེམས་
འགུག་པར་གྲ་སྒྲིག་བྱས་པ་ཁོང་གིས་ཤེས་ཀྱི་མེད་དམ། སློབ་ཕྲུག་དེ་ཚོའི་
བློ་འཛིན་སྐྱོར་སྦྱངས་དང་དཀའ་སྡུག་ཆེན་པོའི་འབད་བརྩོན་བྱས་པའི་
གདོང་རས་དེ་མར་བཤུས་ན་མ་འོངས་པར་ཁོང་ཚོ་མཁས་དབང་དང་། མི་
སེར། ད་དུང་མི་གང་འདྲ་ཞིག་ཆགས་རྒྱུ་ཡིན་པ་ཁྱེད་དང་། ཕ་མ། དགེ་རྒན་
སོགས་ང་ཚོ་ཚང་མས་གསལ་ཐིང་ཐིང་ཤེས་ངེས་རེད།” ཅེས་ཞུས་པ་ཡིན།
86ལེའུ་གསུམ་པ། སློབ་དུས་མཐའ་མའི་སྐབས།
ཤེས་ཡོན་འགན་འཛིན་གྱིས། “ཁྱེད་རང་ཉམས་མྱོང་མེད་པའི་མི་རང་
རེད། ཁྱེད་ཀྱིས་འཛམ་བུ་གླིང་གི་འགྲོ་སྟངས་ཤེས་ཀྱི་མི་འདུག ཁྱེད་རང་ལ་
ལྟ་གྲུབ་དེ་གལ་ཆེན་པོ་མཐོང་གི་ཡོད་རེད། འོན་ཀྱང་ང་ཚོས་ཕྱོགས་ཡོངས་
ལ་ལྟ་དགོས་ཀྱི་ཡོད།” ཅེས་གསུངས།
“བྱས་ན་འགྲིག་གི་རེད། ཁྱེད་རང་ཕྱོགས་ཡོངས་ལ་གཟིགས་ནས་
བཞུགས་རོགས་གནང་། ང་རང་དེའི་ནང་མཉམ་ཞུགས་བྱེད་ཀྱི་མིན། ང་དེ་
འདྲའི་བཅོས་མའི་འཁྲབ་སྟོན་ལ་དགའ་པོ་མེད།” ཅེས་ཞུས་པ་ཡིན།
“བྱས་ན།”
“ངའི་འཛིན་གྲྭའི་སློབ་ཕྲུག་རྣམས་ལས་ཀ་དེ་ནས་གུ་ཡངས་གནང་
རོགས།”
“དེ་ནི་དེ་བས་ཁག་པོ་རེད། དགེ་རྒན་དང་ལས་བྱེད་གཞན་ཚོ་་་་ད་
དུང་་་་་ད་དུང་་་་ལྟོས་དང་། དེ་ང་ལ་དཀའ་ངལ་འཕར་མ་ཞིག་རེད། དྲང་
པོ་ཞུས་ན་རྫོང་དཔོན་མཆོག་གིས་ཁྱེད་ཀྱི་འཛིན་གྲྭའི་སློབ་ཕྲུག་རྣམས་
མཐོང་ནས་དགའ་པོ་ཡོང་གི་རེད་དྲན་བྱུང་། ཡིན་ནའང་། ཁྱེདརང་་་་་་་
ཞེས་ཁ་གསང་པོའི་ཐོག་ནས་གསུངས་བྱུང་།
ང་བར་དུ་འཚངས་ནས། “ཐུགས་རྗེས་གཟིགས། གང་ལྟར་ང་རང་
མཛད་རིམ་དེ་ནས་དགོངས་པ་གནང་རོགས། ང་རང་ངོས་ནས་རྫོང་དཔོན་
མཆོག་ལ་གཟིགས་འབུལ་ཞུ་རྒྱུའི་གྲ་སྒྲིག་གཞན་ཞིག་བྱེད་ཀྱི་ཡིན། ངས་
གཟིགས་འབུལ་ཞུ་རྒྱུ་དེའང་སློབ་ཕྲུག་ཚོས་དུས་ཚོད་འཕྲོ་བརླག་གཏོང་
དགོས་ཀྱི་མ་རེད་ལ། ཁོང་ཚོར་ཁག་པོའང་བཟོ་ཡི་མིན། ད་དུང་བཅོས་མ་
མ་ཡིན་པ་ཞིག་གྲ་སྒྲིག་བྱེད་ཀྱི་ཡིན། དེར་ཁྱེད་གཉིས་ཀ་དགའ་པོ་ཡོང་
87ཉིན་མོའི་རྨི་ལམ།
ངེས་རེད།” ཅེས་ཞུས་པ་ཡིན།
ཤེས་ཡོན་འགན་འཛིན་གྱིས་བསམ་བློ་ཅུང་ཙམ་བཏང་རྗེས་རྩོད་པ་
མཇུག་བསྡུ་བའི་ཆེད་དུ། “འགྲིག་གི་རེད། ངས་དགེ་ཆེ་མཆོག་ལ་ཁྱེད་རང་
བྱེད་སྒོ་འདི་ནས་དགོངས་པ་འཁྲོལ་བའི་ཡི་གེ་ཞིག་འབྲི་ཆོག འོན་ཀྱང་
ཁྱེད་ཀྱིས་མུ་མཐུད་ནས་ཁོང་ལ་སྣང་ཆུང་གཏོང་མི་རུང་། ཁོང་ནི་ཀླད་པ་
རྙིང་པ་འཛིན་མཁན་ཞིག་ཡིན་པ་དང་། ཁྱེད་རང་ནི་གཞོན་ནུ་བློ་གསར་
ཅན་ཞིག་རེད། ངས་ཁྱེད་གཉིས་ཀ་ངའི་ཕྱོགས་ལ་ཉར་དགོས་ཀྱི་ཡོད། ལས་
ཀ་དེ་དངོས་གནས་བྱེད་ཁག་པོ་ཞིག་རེད་འདུག” ཅེས་གསུངས།
ངས་ཁོང་གི་ལྟ་ཚུལ་དེར་ཡི་རང་ཞུས་པ་དང་། ཚིག་གཅིག་ཀྱང་མ་
བཤད་པར་ཐོན་ཕྱིན་པ་ཡིན།
སློབ་གྲྭ་ཡོངས་རྫོགས་བྱེད་སྒོའི་གྲ་སྒྲིག་གིས་ཚ་ཚ་འུར་འུར་འདུག་
ལ། དགེ་ལས་སློབ་ཕྲུག་རྣམས་རྫོང་དཔོན་ཕེབས་རྒྱུར་རྔམས་ནས་བསྡད་
འདུག ཉིན་དེར་འཛིན་སྐྱོང་གི་ལས་བྱེད་ཆེ་ཆུང་རྣམས་དང་། གྲོང་ཚོའི་
གལ་ཆེའི་མི་སྣ་ཁག སློབ་ཕྲུག་ཚང་མ་འཛོམས་འདུག ང་ཚོ་དགེ་རྒན་ཚོ་
ཡང་དངངས་སྐྲག་ཏོག་ཙམ་སྐྱེས་ཀྱང་ཕྱི་ཚུལ་ནས་གདེང་ཚོད་ཆེ་མདོག་
གིས་གོང་རིམ་གྱི་བཀའ་གསུང་ཅི་སྒྲུབ་ཞུ་བཞིན་བསྡད། དགེ་ཆེ་མཆོག་
ནས་སློབ་ཕྲུག་འཚུབ་ཐེར་དེ་ཚོ་ཟུར་ཞིག་ཏུ་སྐད་བཏང་ནས་ “ཁྱེད་ཚོས་
དེ་རིང་རྙོག་གྲ་གཅིག་བཟོས་པ་ཡིན་ན་སང་ཉིན་སྐད་ཤོར་དགོས་པ་ཞིག་
བརྡུང་གི་ཡིན།” ཞེས་ཉེན་བརྡ་བཏང་།
རྫོང་དཔོན་མཆོག་ཆིབས་སྒྱུར་གནང་། སྐབས་དེར་ཚང་མས་དགའ་
བསུའི་ཐལ་སྒྲ་དང་རོལ་དབྱངས་ལྷན་དུ་ཁོང་ལ་བསུ་མ་བྱས། དགེ་ཆེ་
888ལེའུ་གསུམ་པ། སློབ་དུས་མཐའ་མའི་སྐབས།
མཆོག་ཉམས་དོད་ཅིང་གལ་ཆེ་མདོག་གིས་སློབ་གྲྭའི་ལས་བསྡོམས་རྣམས་
སྐད་ཤུགས་ཆེན་པོས་སྒྲོག་སྦྱངས་བྱས། ཁོང་གིས་རང་ཉིད་འཚུབ་ཆ་ལང་
གི་མེད་པའི་རྣམ་པ་སྟོན་གང་ཐུབ་བྱས། དེ་ནས་ལས་བསྡོམས་མཇུག་སྒྲིལ་
ལ་ཉེ་དུས་ཁོང་གི་ཞལ་ནས་རྔུལ་ནག་ཐོན་པ་མ་ཟད་སྐད་ཀྱང་འཛེར།
དེའི་རྗེས་སུ་སྙན་ཚིག་གྱེར་འདོན་དང་གཏམ་བརྗོད་འཁྲབ་སྟོན་
སོགས་བྱས། སྡིངས་ཆའི་སྟེང་གི་སློབ་ཕྲུག་ཚོས་སྙན་ཚིག་རྣམས་འཕྲུལ་
ཆས་ཀྱིས་སྐྱོར་བ་ལྟར་འདོན་པ་དང་། ཁོང་ཚོའི་གདོང་ལ་རྣམ་འགྱུར་ཅི་
ཡང་མི་གསལ། ཁོ་ཚོས་སྐད་ཤུགས་ཆེན་པོས་སྐྱོར་ཞིང་ཚིག་རེ་འདོན་
སྐབས་རྐང་ལག་རྣམས་གཡོ་འགུལ་བྱས། ཁོ་ཚོས་བདམས་པའི་སྙན་ཚིག་
དེ་དག་ནི་སྙན་ཞིང་ཡིད་འཕྲོག་ལ་གྲགས་ཅན་སྙན་ངག་པ་རྣམས་ཀྱིས་
བྲིས་པ་ཤ་སྟག་རེད། སྙན་ཚིག་དེ་དག་སློབ་ཕྲུག་ཚོས་ཤེས་ཁག་པོ་རེད།
དེར་བརྟེན་ཁོ་ཚོས་སྙན་ཚིག་དེ་དག་གི་དོན་མི་རྟོགས་པར་སྤྲོ་སྣང་ཡོད་
མདོག་གིས་གྱེར་འདོན་བྱེད་བཞིན་འདུག དེ་མཚུངས་གཏམ་བརྗོད་འཁྲབ་
སྟོན་ཡང་ཡིན། གཏམ་བརྗོད་ཀྱི་བརྗོད་པ་དེ་ཚོའང་ཀུན་སྤྱོད་བཟང་པོ་
འཁྱེར་རྒྱུ་དང་འབྲེལ་བ་ཤ་སྟག་རེད། དེའི་ནང་གི་མི་རྒན་པར་འཚམ་པའི་
སྐད་ཆ་རྣམས་ཕྲུ་གུར་འཚམ་པོ་མི་འདུག དེ་བཞིན་ཕྲུ་གུའི་གཏམ་བཤད་
དེ་ནི་དགོད་བྲོ་བ་ཞིག་ཏུ་ཚོར་བྱུང་ལ། རྫོང་དཔོན་མཆོག་གིས་ཀྱང་དེ་
མཚུངས་ཚོར་ཡོད་ངེས་རེད། ཁོང་ལྐོག་ཏུ་དགོད་བཞིན་པ་འདྲ་འདུག གལ་
ཏེ་དགེ་རྒན་ཚོས་དགའ་པོ་བྱུང་མེད་ན་ངས་གང་ཚོར་བ་དེ་ཁོ་ཚོས་ཀྱང་
ཚོར་ཡོད་ངེས་རེད།
མཛད་སྒོ་མཇུག་སྒྲིལ་ལ་ཉེ་བ་དང་། རྫོང་དཔོན་མཆོག་གིས་གཏམ་
69
89ཉིན་མོའི་རྨི་ལམ།
བཤད་གནང་སྟེ་ཚང་མར་ཐུགས་རྗེ་ཆེ་ཞུས། ཁོང་གིས་བྱ་དགའ་གསོལ་
རས་ཀྱང་གནང་། སློབ་གྲྭའི་ཤེས་ཡོན་འགན་འཛིན་དང་། དགེ་ཆེ། དེ་
བཞིན་འབྲེལ་ཡོད་ལས་བྱེད་རྣམས་དེ་རིང་གི་བྱེད་སྒོར་འདོད་པ་ཧ་ཅང་
ཚིམས་འདུག རྫོང་དཔོན་མཆོག་གིས་དགེ་ལས་སློབ་ཕྲུག་རྣམས་ཀྱི་ལས་
དོན་རྣམས་ལ་ཡིད་ཚིམས་པའི་སྐོར་གསུང་བཤད་གནང་།
མཐའ་མ་དེར་ཤེས་ཡོན་འགན་འཛིན་གྱིས་རྫོང་དཔོན་མཆོག་ལ། “སྐུ་
ཞབས་ལགས། རྒན་ལཀྴམི་རཱམ་གྱིས་ཁྱེད་ལ་སྤྱན་འབུལ་ཞིག་ཞུ་རྒྱུ་འདུག
ཁོང་གིས་རས་ཡོལ་རྒྱབ་ཏུ་འཁྲབ་སྟོན་ཞིག་གོ་སྒྲིག་ཞུས་འདུག” ཟེར།
རྫོང་དཔོན་གྱིས་འདོད་པ་ཡོད་པའི་རྣམ་འགྱུར་བསྟན་པ་དང་ང་རང་
རས་ཡོལ་རྒྱབ་ཏུ་ཕྱིན། དྲིལ་བརྡ་ཐེངས་གསུམ་གྲགས་པ་དང་རས་ཡོལ་ཁ་
ཕྱེས། ངའི་འཛིན་གྲྭའི་སློབ་ཕྲུག་རྣམས་ངའི་ཕྱོགས་གཉིས་ཀར་ལངས་ནས་
ཡོད། དེ་ནས་ང་ཚོས་དུས་རྒྱུན་འཛིན་གྲྭའི་ནང་སྐྱོར་བའི་ཞལ་འདོན་དེ་
སྐྱོར་བ་ཡིན། ཚོགས་ཁང་ཚང་མ་ཁུ་སིམ་མེར་ཡིན་པ་དང་གློ་བུར་དུ་འཁྲབ་
སྟོན་འཕར་མ་དེ་འདྲ་སྟོན་པར་ཚང་མ་ཧང་སངས།
ཞལ་འདོན་ཚར་རྗེས་གཏམ་བརྗོད་ ·ང་རང་ཁྲིམས་རར་རྒྱུགས་” ཞེས་
པ་དེ་འགོ་བཙུགས། བུ་གཅིག་གིས་ཙི་ཙི་འཁྲབ། ཁོའི་སྐེད་པར་སྐུད་པ་
ཞིག་བཏགས་ཏེ་མཇུག་མ་ཡིན་ཁུལ་བྱས། མགོ་ལ་རས་ནག་པོ་ཞིག་གྱོན་པ་
དང་རྐང་ལག་བཞི་ཀ་བཙུགས་ནས་ཙི་ཙི་བཞིན་དུ་ཙིར་སྐད་རྒྱག་བཞིན་
ཕར་ཚུར་རྒྱུགས། བུ་གཞན་ཞིག་གིས་འཚེམ་བུ་བ་དང་། གཞན་ཞིག་གིས་
ཕར་ཆིན་རྒྱག་མཁན། གཞན་ཞིག་གིས་རྒྱན་ཆ་འཚོང་མཁན། བཞི་པ་དེས་
རྔ་རྡུང་མཁན་དང་། ལྔ་པ་དེས་རྒྱལ་པོ། ང་རང་རྒྱལ་པོའི་དམག་མི་བཅས་
90
90འཁྲབ།
ལེའུ་གསུམ་པ། སློབ་དུས་མཐའ་མའི་སྐབས།
འཁྲབ་སྟོན་པ་ཚང་མ་དུས་རྒྱུན་གྱི་གྱོན་ཆས་དེ་རང་གྱོན་ཡོད། རྒྱལ་
པོས་དཔོན་ཉམས་དོད་པོས་ཅོག་ཙེ་ཞིག་གི་སྟེང་དུ་བསྡད་ཡོད་ཅིང་། ཁོང་
གིས་ཞྭ་མོ་དེ་ཏོག་ཙམ་འཁྱོག་ནས་གྱོན་ཡོད། ང་རང་དམག་མི་ཡིན་པའི་ཆ་
ནས་ཁ་སྤུ་གྲིམ་བརྒྱབ་སྟེ་ཐོད་དཀྲིས་ཆུང་ངུ་ཞིག་གྱོན་ཡོད། ངའི་ལག་ཏུ་གྲི་
ཆུང་ཞིག་ཡོད། རྔ་རྡུང་མཁན་གྱི་ལག་ཏུ་རྔ་ཆུང་ཞིག་ཡོད། དེ་ལས་གཞན་
པའི་ང་ཚོར་འཁྲབ་སྟོན་ཡོ་བྱད་གང་ཡང་མེད།
གར་སྟེགས་ནི་དེ་བས་སྟབས་བདེ། མཛད་རིམ་རྣམས་རས་ཡོལ་རྒྱབ་
ཀྱི་ ་ནག་པང་ཐོག་བྲིས་ཡོད། སྡིངས་ཆའི་ཕྱོགས་གཅིག་གཙང་མ་བཟོས་ཏེ་
དེར་སློབ་ཕྲུག་ཅིག་གིས་འཁྱེར་བའི་ཁ་གདན་ཆུང་ངུ་དེ་བཏིང་ཡོད། སློབ་
གྲྭའི་ནང་སྡིངས་ཆ་མཛེས་བཟོའི་ཆེད་བེད་སྤྱོད་གཏོང་རུང་བའི་དངོས་པོ་
གང་ཡང་མི་འདུག སོ་ཤིང་དང་བྱང་ཆུབ་ཤིང་གི་ཡལ་ག་ཆུང་ཆུང་འགའ་
ཤས་རྩིག་པའི་སྟེང་དུ་སྦྱར་བ་དང་། ཞལ་བའི་སྟེང་དུ་སློབ་ཕྲུག་ཚོས་ས་
སྨྱུག་གིས་བྲིས་པའི་རི་མོ་འགའ་ཤས་ཡོད།
རྒན་གཞོན་ཚང་མས་ང་ཚོའི་གཏམ་བརྗོད་དེར་ཁུ་སིམ་མེར་བལྟས་
ནས་བསྡད། དམིགས་བསལ་སློབ་ཕྲུག་ཆུང་བ་རྣམས་ཀྱིས་སྤྲོ་སྣང་ཆེན་
པོས་བལྟས་པ་དང་། རྒན་པ་རྣམས་ཧང་སངས་ཤིང་ ་འདི་ག་རེ་རེད།' ‘འདི་
ག་རེ་ཡིན་པའི་ཁུལ་རེད།' ‘གཏམ་བརྗོད་འདི་འདྲ་ག་རེ་རེད།' ཅེས་པའི་དྲི་
བ་འདྲ་མིན་དྲིས།
སློབ་ཕྲུག་ཚོས་འཁྲབ་སྟོན་ཧ་ཅང་ཡག་པོ་བྱས་སོང་ཞེས་བཤད་ཆོག
ཁོང་ཚོས་ནོར་འཁྲུལ་གང་ཡང་ཤོར་མ་སོང་ལ། ལྷག་པར་དུ་འཁྲབ་སྟོན་
91ཉིན་མོའི་རྨི་ལམ།
བྱེད་སྐབས་ལྐོག་ནས་ཤོད་མཁན་ཡང་མེད། ཁོང་ཚོས་ནོར་འཁྲུལ་བཟོ་
གྲབས་བྱེད་སྐབས་ངས་ཐད་ཀར་ཡོ་བསྲང་བྱེད་ཀྱི་ཡོད། གཏམ་བརྗོད་
གཉིས་པ་དེ་ནི་ “སྐུ་ཞབས་ལགས། ང་ཐོངས་དང་།” ཟེར་བ་དེ་ཡིན་པ་དང་།
གསུམ་པ་ནི་ “རི་བོང་དང་། ཁོང་གི་གཙོ་བདག” ཅེས་པ་དེ་ཡིན།
སྡིངས་ཆའི་སྟེང་རས་ཡོལ་གཅིག་མ་གཏོགས་གཞན་མཛེས་བཟོའི་ཆ་
རྐྱེན་གང་ཡང་མེད། མགོའི་སྟེང་གི་རས་དུམ་ཞིག་དང་སྐབས་རེ་ལག་ཏུ་
རྒྱུག་པ་ཞིག་ཡོད་པ་དེ་འཁྲབ་ཆས་གང་ཡོད་པ་དེ་རེད། འཁྲབ་སྟོན་ཆ་ཚང་
ལུས་ཀྱི་འཁྲབ་རྩལ་ཁོ་ནར་བརྟེན་ཡོད།
མཛད་རིམ་དེ་ཉིད་ཞལ་འདོན་སྐྱོར་བ་དང་ལྷན་མཇུག་བསྒྲིལ། ང་
རང་མདུན་དུ་ཡོང་ནས་འཁྲབ་སྟོན་གྱི་གཙོ་སྐྱོང་བའི་ངོ་བོའི་ཐོག་ནས་
གཏམ་བཤད་བྱས་པ་ཡིན།
ངས། “བརྩེ་བའི་སྐུ་ཞབས་རྣམ་པ་ལགས། ཁྱེད་རྣམས་ཀྱིས་སྤྲོ་སྣང་ཆེན་
པོས་ང་ཚོའི་འཁྲབ་སྟོན་དེར་གཟིགས་པར་ཐུགས་རྗེ་ཆེ་ཞུ་རྒྱུ་དང་། འཁྲབ་
སྟོན་འདི་དང་འབྲེལ་བའི་ཐོག་ནས་ངས་ཚིག་ཁ་ཤས་ཤིག་ཞུ་རྒྱུ་ཡིན།”
“སློབ་ཕྲུག་འདི་ཚོ་ནི་འཛིན་རིམ་བཞི་པའི་སློབ་ཕྲུག་རྣམས་རེད།
ངས་ཁོང་ཚོར་དེ་རིང་གི་ཉིན་མོར་འཁྲབ་སྟོན་འགའ་ཤས་བྱེད་ཀྱི་ཡིན་
ནམ་འདྲི་དུས་ཁོ་ཚོ་དགའ་ཐག་ཆོད་སོང་བ་དང་། དེ་མ་ཐག་གཏམ་བརྗོད་
རྣམས་བདམས་པ་རེད། གཏམ་བརྗོད་དེ་ཚོ་ནི་ཁོང་ཚོས་ཀློག་པ་དང་ཐོས་
མྱོང་བའི་སྒྲུང་རྣམས་འཁྲབ་པ་ཤ་སྟག་རེད། ངས་ཁོང་ཚོར་དུས་རྒྱུན་འཛིན་
གྲྭའི་ནང་བདུན་ཕྲག་རེར་གཏམ་བརྗོད་འཁྲབ་ཀྱི་ཡོད་པ་ཇི་བཞིན་གྲ་
སྒྲིག་ཅི་ཡང་མེད་པར་འཁྲབ་དགོས་ཀྱི་རེད་ཟེར་བ་ཡིན། ཁོ་ཚོས་སྒྲུང་ཆ་
22
92ལེའུ་གསུམ་པ། སློབ་དུས་མཐའ་མའི་སྐབས།
རང་རང་གི་གཏམ་བཤད་བློ་འཛིན་བྱེད་དགོས་ཀྱི་
ཚང་ཤེས་ཀྱི་ཡོད་པས།
མེད། འཁྲབ་སྟོན་ནང་གི་མི་སྣ་སོ་སོས་རང་གི་འཁྲབ་ཚན་དེ་ཤེས་ཀྱི་ཡོད་
ལ། སྒྲུང་བློ་ལ་ཡོད་པའི་ཐོག་གཏམ་བཤད་རྣམས་སྡིངས་ཆའི་སྟེང་ཐད་ཀར་
བརྗོད་ཐུབ་ཀྱི་ཡོད། བློ་འཛིན་བྱས་པ་གང་ཡང་མེད། སྡིངས་ཆའི་དངོས་
ཆས་དང་འཁྲབ་ཆས་ནི་ཆ་རྐྱེན་གཉིས་པ་དེ་རེད། ང་ཚོས་གདོང་གི་རྣམ་
འགྱུར་དང་ལུས་ཀྱི་འཁྲབ་རྩལ་དེ་གཙིགས་ཆེར་འཛིན་གྱི་ཡོད། སྡིངས་
ཆའི་དངོས་ཆས་དང་འཁྲབ་ཆས་རྣམས་ཕུད་པ་ཡིན་ན་གཏམ་བརྗོད་
གསོན་ཉམས་ལྡན་པ་ཡོང་མིན་དེ་འཁྲབ་རྩལ་དང་ཕྲུ་གུའི་རིག་རྩལ་ཁོ་
ནར་རག་ལས་ཀྱི་ཡོད་ལ། དེ་ནི་ཡར་རྒྱས་འགྲོ་བའི་རྒྱུ་ཞིག་ཆགས་ཀྱི་ཡོད།
ད་ཆ་ང་ཚོས་གྲུབ་འབྲས་གང་ཞིག་སོན་ཡོད་མེད་ཁྱེད་ཚོས་གང་མཐོང་བ་
དེ་ནས་ཚོད་དཔག་བྱེད་ཐུབ་ཀྱི་རེད། སློབ་ཕྲུག་ཚོས་དེ་འདྲའི་བྱེད་སྒོ་ལ་
ཧ་ཅང་དགའ་མོས་བྱེད་ཀྱི་ཡོད། ཁོང་ཚོར་བསྟོད་བསྔགས་དགོས་ཀྱི་མེད་
ལ་བྱ་དགའ་ཡང་དགོས་ཀྱི་མེད། གང་ཡིན་ཞེ་ན། ཁོང་ཚོར་བྱེད་སྒོ་དང་
འདོད་བློ་ཚིམས་པ་ཞིག་བྱུང་ན་དེ་གས་འགྲིག་གི་ཡོད། ལས་ཀ་དེ་རང་ནི་
འདོད་བློ་ཚིམ་ཤོས་དེ་ཡིན།” ཞེས་ངས་ཐུགས་རྗེ་ཆེ་ཞུས་ཏེ་རང་ཉིད་ཀྱི་
གཏམ་བཤད་དེ་མཇུག་བསྒྲིལ་བ་དང་། བསྐྱར་དུ་ཚང་མས་བཟོད་བསྲན་
ཆེན་པོས་སློབ་ཕྲུག་ཚོའི་འཁྲབ་སྟོན་ལ་གཟིགས་པར་ཐུགས་རྗེ་ཆེ་ཞུས་པ་
ཡིན།
རྫོང་དཔོན་མཆོག་ངའི་གཏམ་བཤད་དེར་ཐུགས་མཉེས་པོ་བྱུང་ཡོད་
བཟོ་འདུག ངས་ཁོང་དགའ་པོ་བྱུང་ཡོད་པ་ཐེངས་འགའ་ཤས་དོ་སྣང་བྱུང་།
ཁོང་གིས་ “ལེགས་སྐྱེས་དངོས་དེ་དེ་རིང་ཉིན་གུང་ཐོབ་བྱུང་།” ཞེས་དགེ་
93ཉིན་མོའི་རྨི་ལམ།
ལས་སློབ་ཕྲུག་རྣམས་ལ་བསྔགས་བརྗོད་གནང་། གཏམ་བརྗོད་དེ་ནི་ཕུལ་
དུ་བྱུང་བ་ཞིག་ཡིན་པ་དང་། རང་གི་རྒྱལ་ཁབ་ཨིན་ཡུལ་ནང་གི་སྔོན་ཐོན་
སློབ་གྲྭ་དེ་ཚོའི་སྐོར་གྱི་བཀའ་མོལ་སོགས་གནང་། “སློབ་ཕྲུག་ཆུང་ཆུང་དེ་
ཚོས་དགའ་སྣང་དང་མ་བསྐུལ་དང་བླངས་ངང་འཚེམ་བུ་བ་དང་། རྒྱལ་པོ།
དེ་བཞིན་ཙི་ཙི་སོགས་མི་སྣ་འདྲ་མིན་གྱི་འཁྲབ་སྟོན་བྱེད་སྟངས་དེ་དངོས་
གནས་ཡག་པོ་འདུག སློབ་སྦྱོང་ངོ་མ་ཟེར་ན་འདི་རེད། བློ་འཛིན་དང་
བཙན་ཤུགས་ཀྱིས་སྦྱངས་པའི་རྣམ་པ་དེ་ཚོ་གནའ་སྔ་མོའི་ལུགས་སྲོལ་
རེད་ལ། དེ་ཚོ་མདོག་ཉེས་ལ་སྙིང་ནད་བཟོ་མཁན་རེད།” ཅེས་གསུངས།
ཁོང་གིས་འཁྱུག་ཙམ་རིང་ཤོད་མཚམས་བཞག་སྟེ་མུ་མཐུད་དེ། “ངས་
བསྐྱར་དུ་ཞུ་རྒྱུ་ཞིག་ལ། དེ་རིང་གཏམ་བརྗོད་འདི་མཐོང་བར་ང་རང་ཧ་
ཅང་དགའ་པོ་བྱུང་། ངས་ཁོ་ཚོར་བྱ་དགའ་སྤྲོད་ཀྱི་མིན། ཁོ་ཚོས་འཁྲབ་སྟོན་
བྱེད་སྐབས་རང་ཉིད་ཀྱིས་ཚོར་བའི་དགའ་ཚོར་ངོ་མ་དེ་ལས་ལྷག་པའི་
བྱ་དགའ་ཞིག་ཡོད་མ་རེད། ང་རང་དངོས་གནས་དགའ་པོ་བྱུང་། དངོས་
གནས་དགའ་པོ་བྱུང་།” ཞེས་གསུངས།
མཛད་སྒོ་གྲུབ་པ་དང་ཚང་མ་ལོག་བཞིན་འདུག ཤེས་ཡོན་འགན་
འཛིན་ཧ་ཅང་དགའ་པོ་བྱུང་འདུག ཁོང་གིས་ང་སྐད་བཏང་ནས་རྫོང་
དཔོན་མཆོག་ལ་ངོ་སྤྲོད་གནང་བ་མ་ཟད། ངའི་ཚོད་ལྟའི་སྐོར་ཁོང་ལ་ཞུས་
སོང་། རྫོང་དཔོན་མཆོག་གིས་ང་ལ་ཕྱག་གཏོང་གིན་ངའི་ལས་ཀའི་གྲུབ་
འབྲས་ལ་བསྔགས་བརྗོད་གནང་བ་དང་མུ་མཐུད་འབད་བརྩོན་གནང་
དགོས་སྐོར་གསུངས། ཁོང་གིས་ཚོད་ལྟ་དེ་ཚོ་ཕན་ཐོགས་ཤིན་ཏུ་ཆེ་བ་ཡིན་
སྐོར་དང་། དེ་ལས་ལྡོག་སྟེ་རྒྱུན་གཏན་གྱི་ཤེས་ཡོན་ལམ་སྲོལ་དེ་ཚོ་བེད་
94ལེའུ་གསུམ་པ། སློབ་དུས་མཐའ་མའི་སྐབས།
མེད་ཡིན་པ་བསམ་གྱི་ཡོད་སྐོར་སོགས་གསུངས། སྐབས་དེ་དུས་ཤེས་ཡོན་
འགན་འཛིན་ལ་ཚོར་སྣང་གང་འདྲ་བྱུང་མིན་ངས་ཤེས་མ་སོང་།
ང་རང་སེམས་པ་སྐྱིད་པོའི་ངང་ནང་དུ་ལོག་པ་ཡིན། ང་རང་སྐྱིད་པོ་
བྱུང་དོན་ནི་རྫོང་དཔོན་སྒེར་ངོས་ནས་ང་ལ་བསྔགས་བརྗོད་གནང་བ་དེས་
ལོས་ཡིན།
འོན་ཀྱང་རྒྱུ་མཚན་གཙོ་བོ་དེ་ངའི་ཚོད་ལྟ་ལ་ཡི་རང་གནང་བ་
དེས་ཡིན། “རྫོང་དཔོན་ནི་ཆབ་སྲིད་ཀྱི་མི་སྣ་ཞིག་ཡིན་པས་སློབ་གྲྭ་གསར་
པ་དང་དེའི་སྐོར་ཇི་ལྟར་ཤེས་ཡིན་ནམ།” བསམ་བྱུང་སྟེ། རྗེས་སུ་ཁོང་གིས་
རང་ཉིད་ཀྱི་བུ་དེ་ཡུ་རོབ་རྒྱལ་ཁབ་ཀྱི་སྔོན་ཐོན་སློབ་གྲྭ་ཞིག་ལ་བཏང་ཡོད་
པ་དང་། དེ་ལས་ཁོང་ལ་དེང་རབས་ཀྱི་ཤེས་ཡོན་ལམ་སྲོལ་ཐོག་དོ་དབྱིངས་
སླེབས་ཡོད་པ་ངས་ཤེས་བྱུང་།
དེའི་དགོང་མོ་དགེ་རྒན་གཉིས་གསུམ་ཞིག་ང་ཐུག་པར་སླེབས་བྱུང་།
ཁོང་ཚོས་རྫོང་དཔོན་གྱིས་ང་ལ་གང་གསུངས་ཡོད་མེད་ཤེས་འདོད་བྱེད་ཀྱི་
འདུག ཡུད་ཙམ་རྗེས་ཤེས་ཡོན་འགན་འཛིན་གྱིས་ང་རང་སྐད་བཏང་བྱུང་
བ་དང་། ཁོང་གི་སར་བཅར་བ་ཡིན།
ཤེས་ཡོན་འགན་འཛིན་ཐུགས་སྤྲོ་པོ་བྱུང་འདུག དེ་རིང་རྫོང་དཔོན་
མཆོག་ཐུགས་མཉེས་པོ་བྱུང་ཡོད་པ་དེས་རེད། ཁོང་གིས་ང་ལ་རྐུབ་སྟེགས་
གནང་སྟེ། རང་ཉིད་སྟབས་བདེ་རྐུབ་སྟེགས་ཤིག་གི་སྟེང་བསྡད།
“ཁྱེད་ཀྱིས་ང་ལ་ཤོད་དང་། ཁྱེད་ཀྱི་འཁྲབ་སྟོན་བྱས་པ་དེའི་ནང་སློབ་
ཕྲུག་སུ་གང་གིས་ཀྱང་བློ་འཛིན་བྱས་མེད་པ་རེད་དམ།” གསུངས་པར།
“ཁྱེད་ཀྱིས་བལྟས་ན་བློ་འཛིན་བྱས་པ་རེད་འདུག་གམ།”
“མི་འདུག དེས་ན་ཁོ་ཚོས་བརྗོད་པ་ཚང་མ་སེམས་ནང་ཇི་ལྟར་ངེས་
95ཉིན་མོའི་རྨི་ལམ།
པ་རེད། ཁོང་ཚོས་གཏམ་བརྗོད་ནང་གི་སྐད་ཆ་ཚང་མ་ཧ་ཅང་ཡག་པོ་ཤོད་
ཀྱི་འདུག” ཟེར།
ངས་ “གནད་འགག་དེ་འདི་རེད། སྔོན་ལ་ཁོང་ཚོ་ལ་སྒྲུང་བཤད། ཁོང་
ཚོས་སྒྲུང་དེར་དགའ་པོ་བྱེད་ཀྱི་རེད། དེ་ནས་རང་ཉིད་སྒྲུང་ནང་གི་མི་སྣ་
དེ་ངོས་འཛིན་ཏེ་མི་སྣའི་ཚོར་སྣང་དེ་མྱོང་གི་རེད། སྐབས་རེར་ཁོ་ཚོས་སྒྲུང་
ནང་གི་མི་སྣ་དེ་སོ་སོ་ཡིན་བསམས་ནས་ཚོར་བ་རྣམས་སྟོན་གྱི་ཡོད།” ཅེས་
ཞུས་པ་ཡིན།
“ཁོ་ཚོར་འཁྲབ་རྩལ་དེ་འདྲ་སུས་བསླབས་པ་རེད།”
“སུས་ཀྱང་འཁྲབ་ཁྲིད་བྱས་ཡོད་མ་རེད། ང་ཚོས་བདུན་ཕྲག་རེའི་
ནང་སྡིངས་ཆའི་འཁྲབ་སྟོན་བྱེད་པ་དང་། ང་ཡང་ཁོང་ཚོ་མཉམ་དུ་འཛུལ་
ཞུགས་བྱེད་ཀྱི་ཡོད། ངས་རང་ཉིད་ཀྱི་འཁྲབ་ཚན་དེ་གང་ཐུབ་ཀྱིས་འཁྲབ་
ཀྱི་ཡོད་ལ། སློབ་ཕྲུག་ཚོས་ཀྱང་དེ་བཞིན་འཁྲབ་ཀྱི་ཡོད།”
“དེ་ཇི་ལྟར་ཡོང་སྲིད་དམ། ངས་ཤེས་མ་སོང་།”
ངས་ “ཁོང་ཚོས་མིག་གདངས་ཏེ་དོ་སྣང་བྱེད་པ་དང་། དུས་རྒྱུན་དུ་
ཤིང་བཟོ་བ་དང་། རྫ་བཟོ་བ། འཚེམ་བཟོ་བ་སོགས་ཀྱིས་ལས་ཀ་བྱེད་པ་
རྣམས་མཐོང་གི་ཡོད། ཁོང་ཚོས་དེ་ཚོའི་སྐད་ཆ་ཤོད་སྟངས་དང་སྤྱོད་པ་
འཁྱེར་སྟངས་ལ་དོ་སྣང་བྱེད་ཀྱི་ཡོད། དེ་བཞིན་ཁོང་ཚོར་སྒྲུང་བཤད་པ་
དེ་ནས་མི་སྣ་དེ་ཚོའི་སྐོར་ཤེས་ཀྱི་ཡོད། ལྷག་པར་དུ་དཀོན་མཆོག་གིས་
ཁོང་ཚོར་བསམ་བློའི་ནུས་པ་གནང་ཡོད། དེར་བརྟེན་ཁོ་ཚོའི་རང་ཉིད་ཀྱི་
བསམ་བློ་དང་ཉམས་མྱོང་དེ་ནས་འཆར་སྣང་ཞིག་བསྐྲུན་ཏེ། རང་ཉིད་ཀྱི་
འཁྲབ་ཚན་དེ་ཉིད་རང་བཞིན་ལྷན་སྐྱེས་ཀྱིས་འཁྲབ་ཀྱི་ཡོད། ཁོང་ཚོ་རང་
96
96ལེའུ་གསུམ་པ། སློབ་དུས་མཐའ་མའི་སྐབས།
ཉིད་ནི་སོ་སོའི་དགེ་རྒན་རེད། དུས་རྟག་ཏུ་ཁོ་ཚོས་རང་ཉིད་ཀྱི་འཆར་སྣང་
དང་མྱོང་བ་དེ་སྡིངས་ཆའི་སྟེང་འཁྲབ་སྟོན་ཡག་པོ་བྱེད་ཐུབ་མིན་ཞིབ་
འཇུག་བྱེད་ཀྱི་ཡོད།” ཅེས་བཤད་པ་ཡིན།
“འདི་ནི་དཀའ་ཚེགས་ཆེ་ལ་རླབས་ཆེན་གྱི་བྱ་བ་ཞིག་རེད།” ཅེས་
ཤེས་ཡོན་འགན་འཛིན་གྱིས་གསུངས།
“འོན་ཀྱང་སློབ་ཕྲུག་ཚོས་དེ་ཤེས་དགོས་ཀྱི་མ་རེད། དེ་ནི་ངས་ཁོང་
ཚོས་གང་བྱེད་ཀྱི་ཡོད་པ་དེ་ཇི་ལྟར་བྱེད་ཐུབ་མིན་གྱི་དབྱེ་ཞིབ་བྱས་པ་
དེར་ཤེས་ཡོན་འགན་འཛིན་གྱིས། “དེས་ན་འགྲིག་ཤག གང་ལྟར་ཁྱེད་
ཀྱིས་འཁྲབ་སྟོན་ཡག་པོ་ཞིག་གནང་སོང་བས་རྫོང་དཔོན་དགའ་པོ་ཞེ་དྲག་
ཡིན།” ཞེས་ཞུས་པ་ཡིན།
བྱུང་འདུག” ཅེས་གསུངས།
“ཁོང་དགའ་པོ་བྱུང་མེད་ནའང་འཁྲབ་སྟོན་མུ་མཐུད་འཁྲབ་ཀྱི་རེད།”
ཅེས་ཞུས་པ་ཡིན།
“དེ་ཁྱེད་ཀྱིས་ང་ལ་གསུངས་མ་བྱུང་ལ། དགེ་ཆེ་དང་དགེ་རྒན་གཞན་
དག་ཚོས་ཀྱང་ཏན་ཏན་ཤེས་ཡོད་ཀྱི་མ་རེད།” ཅེས་གསུངས།
ངས་ “དེ་བདེན་པ་རེད། ངས་སུ་གང་ལ་ཡང་བཤད་མེད། ཁོང་ཚོས་དེ་
ཚོ་ཚང་མ་དུས་ཚོད་འཕྲོ་བརླག་ལྟ་བུ་མཐོང་གི་ཡོད་རེད་ལ། ཁོང་ཚོ་སློབ་
དུས་ཡིག་རྒྱུགས་གྲ་སྒྲིག་གི་བྲེལ་བའི་སྒང་རེད།” ཅེས་ཞུས་པ་ཡིན།
“འོན་ཀྱང་ཁོང་ཚོས་དེ་ཤེས་རྒྱུ་ཉག་གཅིག་རེད།”
“ཤེས་ཀྱི་མ་རེད།” ངས་མུ་མཐུད་ནས་ “བདུན་ཕྲག་རྟག་པར་ང་ཚོ་ཕྱི་
ལ་ཕྱིན་ཏེ། སྐྱིད་པོ་ཡོང་ཆེད་ང་ཚོས་བྱེད་སྒོ་དེ་ཚོ་སྤེལ་གྱི་ཡོད། ངས་འཁྱེར་
97ཉིན་མོའི་རྨི་ལམ།
བའི་ཉལ་ཁེབས་ཀྱིས་རྒྱབ་ཡོལ་བཟོ་བ་དང༌། ཕྲུ་གུ་གཉིས་ཀྱིས་དེའི་ཟུར་
རེ་ནས་འཇུས་ཏེ་ལངས་སྡོད་ཀྱི་ཡོད། དེའི་ཕྱོགས་གཅིག་ལ་འཁྲབ་སྟོན་པ་
རྣམས་དང་། ཕྱོགས་གཞན་དེར་ལྟད་མོ་བ་རྣམས་སྡོད་ཀྱི་ཡོད།”
“དངོས་གནས་རེད་དམ།”
“ལགས་རེད། ངས་དེ་ལྟར་བྱེད་ཀྱི་ཡོད།”
དེ་ནས་ཤེས་ཡོན་འགན་འཛིན་གྱིས་ “ཡག་པོ་འདུག ང་ཚོའི་སློབ་
གྲྭའི་འཛིན་གྲྭ་ཚང་མའི་ནང་གཏམ་བརྗོད་ལེ་ཚན་དེ་འགོ་འཛུགས་ཀྱི་ཡིན།
རྫོང་དཔོན་མཆོག་གིས་སློབ་ཁྲིད་ཐབས་ལམ་འདི་རིགས་ལ་དགའ་པོ་བྱེད་
ཀྱི་འདུག
གཏམ་བརྗོད་འཁྲབ་སྟོན་དེ་ཚོ་དངོས་གནས་སྤྲོ་སྣང་ལྡན་པ་རེད་
འདུག ངག་སྐྱོར་བྱ་རྒྱུ་དེ་མེད་པ་བཟོས་ན་གང་འདྲ་འདུག་གམ།” ཞེས་
དྲིས་བྱུང་།
དེའི་ལན་ལ་ངས་ “ངས་ངག་སྐྱོར་བྱ་རྒྱུ་དེ་མཚམས་བཞག་ཚར་པ་
ཡིན། གལ་ཏེ་འཛིན་གྲྭ་གཞན་དག་ཚོས་ཀྱང་ངག་སྐྱོར་བྱ་རྒྱུ་དེ་མཚམས་
འཇོག་བྱས་ན་ང་རང་དགའ་པོ་ཡོང་བ་འདུག” ཅེས་ཞུས་པ་ཡིན།
ཁོང་གིས་ “ང་ཚོས་གང་མགྱོགས་མཚམས་འཇོག་བྱེད་ཀྱི་ཡིན། རྫོང་
དཔོན་མཆོག་གིས་ཀྱང་བློ་འཛིན་སྐྱོར་སྦྱངས་ཀྱི་ཐབས་ལམ་དེ་ཕན་ནུས་
མེད་པའི་སློབ་ཁྲིད་ཐབས་ལམ་ཞིག་ལ་ངོས་འཛིན་གནང་གི་འདུག ངས་
ཀྱང་ཆུང་དུས་བློ་འཛིན་བྱེད་པའི་དུས་ཚོད་དེ་ཚོ་དྲན་གསོ་ཡི་འདུག འོན་
ཀྱང་ང་རང་རིག་པ་སྤྱང་བའི་སློབ་ཕྲུག་ཅིག་ཡིན་པས་དཀའ་ངལ་དེ་ཙམ་
མ་བྱུང༌། སློབ་ཕྲུག་གཞན་དག་ཚོར་སྡུག་པོ་དངོས་གནས་བཏང་སོང་། བློ་
འཛིན་སྐྱོར་སྦྱངས། ཆོ་མེད་པའི་བློ་འཛིན་སྐྱོར་སྦྱངས་རང་རེད།”
98
86ལེའུ་གསུམ་པ། སློབ་དུས་མཐའ་མའི་སྐབས།
དེ་གོ་བ་དང་ང་རང་དགོད་བྲོ་པོ་བྱུང༌། དེ་རིང་རྫོང་དཔོན་མཆོག་
ཕེབས་པ་དེ་ཡག་པོ་བྱུང་སོང་། དེའང་ངའི་ཚོད་ལྟའི་ཁྲོད་ཀྱི་ཉམས་མྱོང་
ཞིག་ཀྱང་ཡིན།
གཉིས།
༄༅། །སློབ་དུས་ཡིག་རྒྱུགས་སླེབས་ལ་ཉེ་བ་དང་། འཛིན་གྲྭ་གཞན་རྣམས་
སློབ་ཚན་བསྐྱར་སྦྱོང་བྱེད་བཞིན་འདུག ལོ་རྒྱུས་རིག་པ་དང་། ས་ཁམས་
རིག་པ། རྩིས་རིག སྐད་ཡིག་གི་སློབ་ཚན་རྣམས་ཀླད་པའི་ནང་ཡང་ནས་
ཡང་དུ་རྒྱོང་བཞིན་འདུག སློབ་དུས་ཡིག་རྒྱུགས་ཆེད་སློབ་དགོས་པའི་
སློབ་ཚན་རྣམས་སློབ་ཁྲིད་ཚར་གཅིག་བྱས་ཟིན་འདུག ཡིག་ཚད་ཐོག་ང་
ནི་རྗེས་ལུས་ཡོངས་སུ་ཐེབས་ཡོད། དེ་ལྟར་ནའང་ངའི་སློབ་ཕྲུག་རྣམས་
ཀྱིས་ཡིག་རྒྱུགས་གཏོང་དགོས་ཀྱི་ཡོད། ངས་བསྐྱར་སྦྱོང་ཆེད་དུ་དུས་ཚོད་
མི་གཏོང་བར་དུས་ཚོད་བསྲི་ཚགས་བྱེད་ཀྱི་ཡིན། ངས་སློབ་ཁྲིད་དེ་ཉིན་
མཐའ་མའི་བར་མུ་མཐུད་རྒྱུ་ཡིན། གང་ཡིན་ཟེར་ན་འཛིན་གྲྭའི་ནང་གང་
བསླབས་པ་རྣམས་དེ་ག་རང་བསྐྱར་སྦྱོང་བྱས་པ་བཞིན་ཆགས་ཀྱི་རེད། དེ་
ལྟར་ང་ཚོས་ཨན་ཏཱ་ཀ་དི་ (Antakadi) རྩེད་མོ་རྩེ་སྐབས་ང་ཚོས་སྙན་ཚིག་
རྣམས་ཡང་ནས་ཡང་དུ་བསྐྱར་སྦྱོང་བྱེད་ཀྱི་ཡོད།
འོན་ཀྱང་ངས་ད་བར་ས་ཁམས་རིག་པ་དང་། ཚན་རིག བརྡ་སྤྲོད་སློབ་
ཚན་སོགས་ལ་ལག་པ་ཙམ་ཡང་འཆང་མེད། ངས་བརྡ་སྤྲོད་སློབ་ཚན་ཁྲིད་
རྒྱུའི་བསམ་བློ་འཁོར་བྱུང་། སློབ་ཚན་འདི་ནི་ཁག་པོ་ཞིག་དང་སློབ་ཕྲུག་
རྣམས་ཀྱིས་དགའ་མོས་མི་བྱེད་པའི་སློབ་ཚན་ཞིག་ལ་ངོས་འཛིན་བྱེད་ཀྱི་
99ཉིན་མོའི་རྨི་ལམ།
ཡོད། སྤྱིར་ནས་འཛིན་རིམ་བཞི་པའི་སློབ་ཕྲུག་ཚོས་སློབ་ཚན་དེར་དགའ་
མོས་ག་ལ་བྱེད་སྲིད། དེར་དགའ་མོས་བྱེད་འོས་པ་ཞིག་ཡོད་དམ། སློབ་
ཚན་དེར་དགའ་མོས་མི་བྱེད་པའི་སྒང་ལ་ན་ཚོད་དེ་འདྲར་ཕན་པའི་སློབ་
སྦྱོང་ཞིག་སྤྲོད་ཐུབ་བམ། སློབ་ཕྲུག་ཚོས་སློབ་ཚན་དེ་དགའ་མོས་བྱེད་འོས་
པ་ཞིག་དང་ཕན་ཐོགས་པོ་ཞིག་ཇི་ལྟར་མཐོང་ཐུབ་བམ། ངས་བསྡོམས་
ཚིག་བཀོད་ན་བརྡ་སྤྲོད་སློབ་ཚན་དེ་སྐད་ཡིག་སློབ་ཚན་སྦྱང་རྒྱུའི་ཐོག་དོ་
དབྱིངས་སླེབས་པའི་སློབ་ཕྲུག་རྒན་པ་རྣམས་ལ་སློབ་རྒྱུའི་སློབ་ཚན་ཞིག་
རེད། སློབ་ཕྲུག་རྣམས་ཉོབ་སྣང་སྐྱེ་གཞི་དང་སློབ་ཁྲིད་བྱ་རྒྱུའང་ཁག་པའི་
སློབ་ཚན་དེ་འདྲ་སློབ་དགོས་དོན་ཅི་ཡིན། ཁོང་ཚོར་དེ་མིན་པའི་སློབ་ཚན་
གཞན་དག་མང་པོ་སྦྱང་རྒྱུ་ཡོད།
འོན་ཀྱང་ང་རང་ཚོད་ལྟ་བྱ་རྒྱུར་མགོ་འཁོར་བཞིན་པ་དེ་ནི་ངས་སོ་
སོའི་ཆ་རྐྱེན་རྣམས་དང་ལེན་བྱ་འདོད་ཡོད་པའི་རྒྱུ་མཚན་དེས་ཡིན།
སློབ་ཕྲུག་རྣམས་བརྡ་སྤྲོད་ཡིག་རྒྱུགས་ཆེད་གྲ་སྒྲིག་བྱེད་དགོས་ཀྱི་ཡོད།
ངས་སོ་སོས་ངེས་པ་རྙེད་པའི་གནས་ལུགས་གཅིག་པུ་ལ་བརྟེན་ནས་
དེ་ཉིད་བརྩི་མེད་གཏང་ན་ག་ལ་འགྲིག ད་ལྟའི་ཤེས་ཡོན་ལམ་སྲོལ་འདིའི་
འོག་འཛིན་རིམ་བཞི་པའི་སློབ་ཕྲུག་རྣམས་ལ་བརྡ་སྤྲོད་ཇི་ལྟར་སློབ་དགོས་
མིན་མིག་སྟོན་བྱེད་དགོས་ཀྱི་ཡོད།
ངས་བརྡ་སྤྲོད་སློབ་ཚན་གྱི་སློབ་ཁྲིད་རྩ་འཛིན་ཞིབ་བལྟས་བྱས་པ་
ཡིན། དེའི་ནང་གསལ་བའི་བསླབ་གཞི་རྣམས་ངས་འཁྲིད་ཐུབ་པ་མི་འདུག་
བསམ་བྱུང་།
མིང་ཚིག་དང་བྱ་ཚིག་གི་འགྲེལ་བཤད་རྣམས་བློ་འཛིན་བྱེད་
ཐུབ་ཀྱང། སློབ་ཕྲུག་རྣམས་ལ་འགྲེལ་བཤད་དེ་ཚོ་ཕན་ཐོགས་གང་ཡང་
100ལེའུ་གསུམ་པ། སློབ་དུས་མཐའ་མའི་སྐབས།
མེད། ང་རང་སློབ་གྲྭ་འགྲིམ་སྐབས་ལོ་ཚད་ཅི་ཙམ་ལ་བརྡ་སྤྲོད་སྦྱངས་
ཡོད་མེད་དྲན་གྱི་མི་འདུག ངས་དྲན་པ་ནི་ཚིག་རྐྱང་པ་དེ་དག་རེད། དགེ་
རྒན་མང་པོ་ཞིག་གིས་བློ་འཛིན་བྱས་པ་དང་གོ་དོན་རྟོགས་པ་གཉིས་ནོར་
གྱི་འདུག དེར་བརྟེན་ངས་ད་ལྟའི་བརྡ་སྤྲོད་ཁྲིད་སྟངས་དེ་བཞག་པ་ཡིན།
དེས་ན་ངས་ཐབས་ལམ་གསར་པ་གང་ཞིག་བསྟེན་དགོས་སམ། ངས་དྲི་བ་
དེའི་ཐོག་བསམ་གཞིག་མང་པོ་བྱས་ནས་མཐར་འཆར་གཞི་གཅིག་བཏིང་
གཉིས་ནང་ཚུད་ཁོ་ཚོས་ཚིག་གྲུབ་ནང་གི་མིང་ཚིག་དང་། མིང་ཚབ། རྒྱན་
པ་ཡིན། ངས་སྤྲོ་སྣང་ལྡན་པའི་རྩེད་མོ་ཞིག་གསར་གཏོད་བྱས་པས་ཟླ་བ་
ཚིག བྱ་ཚིག བྱ་བའི་རྣམ་པ་སྟོན་པའི་ཚིག་སོགས་ཚང་མ་ངོ་ཤེས་ཐུབ་པ་
བྱུང་འདུག ད་དུང་ཁོང་ཚོས་མང་ཚིག་ཉུང་ཚིག་དང་། ཕོ་ཚིག་མོ་ཚིག་གི་
ཁྱད་པར་གང་ཡིན་ཤེས་ཐུབ་པ་བྱུང་འདུག ཉིན་གཅིག་ཤེས་ཡོན་འགན་
འཛིན་ངའི་འཛིན་ཁང་དུ་ཕེབས་སྐབས་ངས་བྱེད་པ་པོ་དང་བྱ་བའི་ཡུལ་
གཉིས་ངོ་སྤྲོད་བྱེད་བཞིན་ཡོད། སྐབས་དེ་དུས་ངས་གང་བྱེད་བཞིན་པ་དེ་
གཟིགས་ནས་ཁོང་ཧ་ལས་འདུག ཁོང་གིས་ང་ལ། “ད་ཁྱེད་ཀྱིས་སློབ་ཕྲུག་
རྣམས་ཤོག་སྦག་(ཏག་སེ)རྩེ་རུ་འཇུག་གི་ཡོད་དམ། སློབ་དུས་ཡིག་རྒྱུགས་
ཁའི་འགྲམ་ལ་སླེབས་ཡོད་རེད། ཐུགས་རྗེས་གཟིགས། དུས་ཚོད་འཕྲོ་
བརླག་མ་གཏོང་རོགས། གང་མགྱོགས་མགྱོགས་གནང་སྟེ་མུ་མཐུད་སློབ་
ཚན་འཁྲིད་རོགས། ང་ཚོས་དུས་ཚོད་ཁ་གསབ་བྱ་ཐུབ་ཀྱི་མ་རེད། ང་ཚོས་
ཚོད་ལྟ་ལམ་ལྷོང་ཡོང་བ་བྱེད་མི་དགོས་སམ། མ་རེད་དམ།” ཞེས་གསུངས་
བྱུང་།
ངས་འཛུམ་ཙམ་བྱས་ནས་ “འགན་འཛིན་མཆོག དེ་ངས་ཤེས་ཀྱི་ཡོད།
101ཉིན་མོའི་རྨི་ལམ།
འཛིན་གྲྭའི་ནང་གང་བྱེད་བཞིན་པ་དེ་བརྡ་སྤྲོད་སློབ་ཚན་ཁྲིད་རྒྱུའི་རྩེད་
མོ་རེད། ཁྱེད་ཀྱིས་ཁོང་ཚོའི་ཉམ་ཚོད་ལེན་གྱི་ཡིན་ནམ།”
ཤེས་ཡོན་འགན་འཛིན་གྱིས་སློབ་ཕྲུག་ཚོར་དྲི་བ་དྲིས་པ་དང་ཁོ་
ཚོས་ལན་ཐོགས་པ་མེད་པར་བརྒྱབ་པ་ན། དེར་འདོད་པ་ཁེངས་ནས་ང་ལ་
“ཁྱེད་ཀྱིས་ལས་ཀ་ཡག་པོ་བྱེད་ཡོད་བཟོ་འདུག ཁྱེད་རང་གི་ཐབས་ལམ་དེ་
ངས་ཤེས་འདོད་འདུག གལ་ཏེ་བརྡ་སྤྲོད་སློབ་ཚན་དེ་སྤྲོ་སྣང་ལྡན་པའི་ངང་
ཁྲིད་ཐུབ་ཀྱི་ཡོད་ན་ང་ཚོས་ཐབས་ལམ་དེ་འཛིན་གྲྭ་ཚང་མའི་ནང་ལག་
བསྟར་བྱེད་དགོས་ཀྱི་འདུག” ཅེས་གསུངས།
ཉིན་རྗེས་མ་དེ་སློབ་གྲྭའི་གུང་གསེང་རེད། ཤེས་ཡོན་འགན་འཛིན་
གྱིས་ངས་ལག་བསྟར་བྱེད་བཞིན་པའི་སློབ་ཁྲིད་ཀྱི་ཐབས་ལམ་རྣམས་ཤེས་
པར་ང་ཁོང་གི་ཁྱིམ་དུ་བོས་བྱུང༌།
དེར་བརྟེན་ཉིན་རྗེས་མ་དེར་ང་རང་ཁོང་གི་བཀའ་མངགས་ལྟར་བརྡ་
སྤྲོད་སློབ་ཚན་གྱི་ཁྲིད་ཆས་རྣམས་ཁྱེར་ནས་ཁོང་གི་གཟིམས་ཤག་ཏུ་ཕྱིན་
ཏེ། “འགན་འཛིན་མཆོག འདི་ནི་མཁྲེགས་ཤོག་དུམ་བུའི་སྟེང་བཟོས་པའི་
ངའི་ཁྲིད་ཆས་ཐོག་མ་དེ་ཡིན། ངས་ཕོའི་མིང་ཚིག་རྣམས་མཁྲེགས་ཤོག་
གི་ཕྱོགས་གཅིག་ཏུ་བྲིས་པ་དང་། མོའི་མིང་ཚིག་རྣམས་ཕྱོགས་གཞན་དེར་
བྲིས་ཡོད། ཁྱེད་ཀྱིས་རྣམ་པ་གཅིག་ཏུ་ངེས་པ་དང་མི་ངེས་པའི་མོའི་མིང་
ཚིག་རྣམས་ཤོག་བྱང་ཐོག་བཀོད་ཡོད་པ་དོ་སྣང་བྱུང་ཡོད་ཀྱི་རེད། ངའི་
ལས་ཀ་དང་པོ་དེ་ཤོག་བྱང་དེ་ཚོ་སློབ་ཕྲུག་རྣམས་ལ་ཀློག་རྒྱུར་སྤྲོད་རྒྱུ་དེ་
རེད། སློབ་ཕྲུག་ཚོས་དེ་ཚོ་ཚར་མང་པོ་ཀློག་གི་རེད། དེ་ལྟར་ཁོ་ཚོ་ཕོ་མོའི་
མིང་ཚིག་རྣམས་རྒྱུས་མངའ་ཡོང་གི་རེད། ངས་མཚམས་རེ་ཕོའི་མིང་ཚིག་
102ལེའུ་གསུམ་པ། སློབ་དུས་མཐའ་མའི་སྐབས།
དང་།
མོའི་མིང་ཚིག་ཅེས་ཁ་བྱང་འགོད་ཀྱི་ཡོད་པས། དེ་ལྟར་ཁོ་ཚོའི་དོ་
སྣང་རྣམས་མིང་ཚིག་སོ་སོའི་རྟགས་གང་ཡིན་པ་དེར་འགྲོ་ཡི་ཡོད། འདི་ནི་
ཕོ་མོའི་མིང་གི་ངོ་སྤྲོད་བྱེད་སྟངས་ཐོག་མ་དེ་ཡིན།
ཉིན་གཅིག་ངས་ཁོང་ཚོར་མིང་ཚིག་གླང་གི་མོའི་མིང་ཚིག་གང་ཡིན་
མིན་དྲིས་པར།
ཁོང་ཚོས། ‘བ་མོ།' ཞེས་ལན་བཏབ།
འདམ་སེང་གི་མོའི་མིང་ཚིག་ལ་གང་ཟེར།
འདམ་སེང་མོ།” ཞེས་ཟེར།
བུ།' བུ་མོ།
‘སྐྱེས་པ།’ ‘བུད་མེད།'
ཁྱི་ཕོ།' ‘ཁྱི་མོ།
བྱ་ཕོ།' ‘བྱ་མོ།
དྲི་བ་དྲིས་ལན་དེ་ལྟར་བྱེད་ཀྱི་ཡོད། ངའི་འཆར་གཞི་ལག་བསྟར་ཐུབ་
སོང་། དེའི་ཐོག་ནས་ཁོང་ཚོར་ངོ་སྤྲོད་རོབ་ཙམ་ཞིག་བྱུང་སོང་།
དེ་ནས་ངས་རྩེད་མོ་ཞིག་རྩེས་པ་ཡིན། ངས་ཤོག་བྱང་སྟེང་དུ་ཕོ་ཚིག་
རྣམས་བྲིས་ཏེ། སློབ་ཕྲུག་ཚོས་དེའི་མོ་ཚིག་རྣམས་འབྲི་དགོས་ཀྱི་ཡོད། ཁོང་
ཚོས་ངས་ལབ་པ་བཞིན་ཧ་ཅང་ཡག་པོ་བྲིས་སོང་། ངས་ཁོང་ཚོའི་བྲིས་པ་
རྣམས་ཞུ་དག་བྱེད་སྐབས་ནོར་འཁྲུལ་རེ་ཟུང་ལས་མི་འདུག ནོར་འཁྲུལ་
དེའང་སློབ་ཕྲུག་ཉུང་ཤས་ཤིག་གིས་བྱས་འདུག
དེ་ནས་ངས་རྩེད་མོ་གཞན་ཞིག་རྩེས་པ་ཡིན། ངས་ཁོ་ཚོར་ཤོག་སྒམ་
གཉིས་སྤྲད་དེ་གཅིག་ནང་ཕོའི་མིང་ཚིག་དང་གཞན་ནང་མོའི་མིང་ཚིག་
103ཉིན་མོའི་རྨི་ལམ།
ཡོད་རེད་ལབ་པ་ཡིན། སློབ་ཕྲུག་རེ་རེས་མིང་ཚིག་རེ་བླངས་ཏེ་ཤོག་སྒམ་
གཞན་དག་ནང་ནས་དེའི་མོ་ཚིག་དེ་འཚོལ་དགོས་ཀྱི་ཡོད། ཁོ་ཚོས་རྩེད་
མོ་དེ་ཉོབ་སྣང་དང་ངལ་གསོ་མེད་པར་ཆུ་ཚོད་མང་པོའི་རིང་རྩེས་སོང་།”
ཞེས་ཞུས་པར།
ཁོང་གིས་ “འོན་ཀྱང་ཤོག་སྒམ་ཆ་གཅིག་དེར་སློབ་ཕྲུག་ཚང་མས་ཇི་
ལྟར་རྩེས་པ་རེད།” ཅེས་དྲིས་བྱུང་། ངས་ལམ་སང་ “ངས་དེ་ལ་ཐབས་ཤེས་
འདི་བཏོན་པ་ཡིན། ཐོག་མར་འཛིན་གྲྭའི་ཟུར་གཉིས་ལ་སྒོར་ཐིག་ཆུང་ཆུང་
བཅུ་རེ་བྲིས་པ་ཡིན། དེ་ནས་ངས་ཕྱོགས་གཅིག་གི་སྒོར་ཐིག་རེ་རེའི་ནང་
ཕོ་ཚིག་གི་ཐ་སྙད་རེ་བཞག་པ་དང་། ཕྱོགས་གཞན་པའི་སྒོར་ཐིག་རེ་རེའི་
ནང་དུ་མོ་ཚིག་གི་ཐ་སྙད་རེ་བཞག་པ་ཡིན། སློབ་ཕྲུག་རེར་སྒོར་ཐིག་རེ་
ཡོད། ཕྱོགས་གཅིག་ལ་ཡོད་པའི་སློབ་ཕྲུག་དེས་ཤོག་བྱང་རེ་བླངས་ཏེ་དེའི་
སྟེང་གི་ཕོ་མོ་གང་རུང་གི་ཐ་སྙད་ཀྱི་རོགས་པ་དེ་ཕྱོགས་གཞན་ནས་བཙལ་
ཏེ་ཆ་བསྒྲིགས་ནས་ཤོག་བྱང་དེ་གར་འཇོག་དགོས། ཤོག་བྱང་ཚང་མ་ཆ་
བསྒྲིགས་ཚར་ན་རྩེད་མོ་མཇུག་སྒྲིལ་གྱི་ཡོད། དེ་ནས་སློབ་ཕྲུག་གཞན་
ཚོས་བསྐྱར་དུ་རྩེ་ཡི་ཡོད། གལ་སྲིད་སློབ་ཕྲུག་གཉིས་ལས་རྩེ་ཡི་མེད་
ན་རེ་རེས་ཤོག་སྒམ་རེ་ཉར་ཏེ་ཕོ་མོའི་མིང་ཚིག་སྒྲིག་སྦྱོར་བྱེད་ཀྱི་ཡོད།”
ཅེས་ཞུས་པར།
ཤེས་ཡོན་འགན་འཛིན་གྱིས་ “ཡག་པོ་འདུག ཡིན་ནའང་ཁྱེད་ཀྱིས་མ་
ནིང་གི་རྟགས་དེ་ཚོ་གང་འདྲ་བསླབས་པ་ཡིན།” ཞེས་དྲིས་བྱུང་།
སློབ་ཕྲུག་ཚོས་ཕོ་ཚིག་དང་མོ་ཚིག་རྣམས་རྒྱུས་མངའ་ཡག་པོ་ལོན་
རྗེས་ངས་ནག་པང་ཐོག་ ‘མ་ནིང་རྟགས་ཀྱི་མིང་ཚིག་” ཞེས་པའི་མགོ་
104ལེའུ་གསུམ་པ། སློབ་དུས་མཐའ་མའི་སྐབས།
བརྗོད་འོག་ཏུ་རྐུབ་སྟེགས་དང་། ཅོག་ཙེ། ཤེལ་ཏོག བསུབ་བྱེད་སོགས་བྲིས་
པ་ཡིན། སློབ་ཕྲུག་ཚོས་ཚིག་དེ་དག་ཀློག་ནས་ཡ་མཚན་ཆེན་པོས་དེ་ཚོའི་
རྟགས་གང་ཡིན་ནམ་དྲན། ཁོང་ཚོས་མིང་ཚིག་དེ་རྣམས་རྟགས་གང་གི་
ཁོངས་སུ་འཇོག་དགོས་མིན་མི་ཤེས།
དེར་བརྟེན་ངས་མིང་ཚིག་དེ་རིགས་
མ་ནིང་གི་རྟགས་ཡིན་པ་ངོ་སྤྲོད་བྱས་པ་ཡིན། དེ་ནས་སླར་ཡང་ངས་ནག་
པང་སྟེང་དུ་་མ་ནིང་རྟགས་ཀྱི་མིང་ཚིག་” ཅེས་བྲིས་པ་ཡིན།
“སློབ་ཕྲུག་གཅིག་གིས། མ་ནིང་གི་རྟགས་ཟེར་ན་གང་རེད་དམ།”
ཞེས་ཟེར།
“ཕོ་མོ་གང་ཡང་མ་ཡིན་པའི་མིང་རྣམས་མ་ནིང་རྟགས་ཀྱི་མིང་ཡིན།”
ཞེས་བཤད།
“ཁོ་ཚོས་ཕལ་ཆེར་དེའི་གོ་དོན་ཤེས་ཡོད་བཟོ་འདུག དེ་ནས་ཁོ་ཚོར་
རང་གི་འབྲི་པང་སྟེང་དུ་ཕོ་མོ་མ་ནིང་གསུམ་གྱི་མིང་འབྲི་སའི་དྲ་མིག་
གསུམ་བྲིས་དགོས་པར་ལབ་སྟེ། མིང་ཚིག་དྲུག་ཅུ་ཙམ་དཔོད་བྲིས་བཏང་
སྟེ་དེ་དག་དྲ་མིག་འོས་འཚམ་དེའི་ནང་འབྲི་དགོས་པར་བཤད་པ་ཡིན།
བསམ་ཡུལ་ལས་འདས་པ་ཞིག་ལ་སློབ་ཕྲུག་མང་ཆེ་བས་ནོར་འཁྲུལ་ཅི་
ཡང་ཤོར་མི་འདུག དེ་ནས་ངས་དང་ཐོག་ཁོ་ཚོར་ནང་དོན་འགྲེལ་བཤད་རྒྱག་
རྒྱུ་ལས་མིང་ཚིག་རྣམས་རྒྱུས་མངའ་ལོན་དགོས་རྒྱུ་ལེགས་པ་མཐོང་། དེའང་
རྩེད་མོའི་ལམ་ནས་སློབ་འཁྲིད་ལེགས་པོ་བྱེད་ཐུབ་ཀྱི་རེད། མིང་ཚིག་གི་
གོ་དོན་དང་དེའི་འགྲོ་སྟངས་རྣམས་རིམ་པས་རྗེས་སུ་སློབ་ཁྲིད་བྱེད་ཆོག་
གི་རེད།” ཅེས་ཞུས་པ་ཡིན།
ཡང་ཤེས་ཡོན་འགན་འཛིན་གྱིས་ “ཡིན་ནའང་། ཁྱེད་ཀྱིས་མིང་ཚིག་
105ཉིན་མོའི་རྨི་ལམ།
དེ་ཚོ་ངོ་རྟགས་ཆོད་པར་ ་ཁོ་” དང་ མོ་” ‘དེ་” སོགས་བེད་སྤྱོད་བྱས་ཏེ་ཚོད་
ལྟ་བྱེད་ན་འགྲིག་གི་འདུག་ག” ཅེས་གསུངས་བྱུང་།
“དེ་ནི་དོན་དག་མི་ཤེས་པར་བློ་འཛིན་སྐྱོར་སྦྱངས་བྱེད་པའི་ཆུ་ངན་
ལམ་ཞུགས་ཤིག་རེད། ད་ཆ་ཁོང་ཚོས་དཀའ་གནད་རྣམས་རྟོགས་ཡོད་
པས་“ཁོ་” དང་ ‘མོ་” རྣམས་ཀྱི་ཚོད་ལྟ་བྱེད་རྒྱུ་དེ་རྩེད་མོའི་རྣམ་པའི་སྒོ་ནས་
བསླབས་ན་འགྲིག་གི་རེད།”
“དེས་ན་འགྲིག་འདུག” ཅེས་ཤེས་ཡོན་འགན་འཛིན་གྱིས་དགའ་ཚོར་
ཆེན་པོའི་ངང་གསུངས་པ་དང་།“དེ་ནས་གང་བྱས་པ་ཡིན།” ཞེས་དྲིས་བྱུང་།
“དེ་ནས་ངས་གོང་ལྟར་མང་ཚིག་དང་ཉུང་ཚིག་རྣམས་ཁྲིད་པ་ཡིན། “
“ཁྱེད་ཀྱིས་དེ་ལའང་བྱེད་སྒོ་ཞིག་གསར་གཏོད་བྱས་ཡོད་ཀྱི་རེད།”
“རེད། ཉུང་ཚིག་གི་ཤོག་བྱང་འཁྱེར་བའི་སློབ་ཕྲུག་དེས་མང་ཚིག་ཡོད་
པའི་ཤོག་བྱང་བཙལ་ནས་སྒྲིག་སྦྱོར་བྱེད་དགོས་ཀྱི་ཡོད།”
“ཨ་ལས། བྱས་ན་ཁྱེད་ཀྱིས་ཚིག་གསར་དང་། བྱ་ཚིག་རྣམས་གང་འདྲ་
བསླབས་པ་ཡིན།”
“ལགས་རེད། དང་ཐོག་ངས་བྱ་ཚིག་བསླབས་པ་ཡིན། ངའི་སློབ་ཕྲུག་
ཚོས་བྱ་ཚིག་ཀློག་ཐུབ་ཀྱི་ཡོད། ངས་ནག་པང་ཐོག་བྱ་ཚིག་གང་བྲིས་པ་དེ་
བྱ་བ་ཁོང་ཚོས་བྱེད་དགོས་ལབ་པ་ཡིན། ངས་བྱ་ཚིག་གཅིག་འབྲི་སྐབས་
ཁོ་ཚོས་དེའི་བྱ་བ་བྱེད་དགོས། ངས་མིང་འདོན་བྱས་པའི་སློབ་ཕྲུག་དེས་
དེ་ལྟར་བྱེད་དགོས་ཀྱི་ཡོད། དེ་ནས་ངས་ “ཡར་ལངས།” ཞེས་པའི་བྱ་ཚིག་
དེ་ནག་པང་སྟེང་བྲིས་པ་དང་། མུ་མཐུད་དེ་ “མར་སྡོད།” “རྒྱུགས།” “གོམ་
སྤོས།” “འཁྲབ།” “ཀློག” “ཤོད།” “རྩེས།” “རིལ།” “མཆོངས།” “འགུལ།”
106ལེའུ་གསུམ་པ། སློབ་དུས་མཐའ་མའི་སྐབས།
སོགས་རེ་རེ་བཞིན་བྲིས་པ་ཡིན།
སློབ་ཕྲུག་རྣམས་བྱེད་སྒོ་ལས་སླ་པོ་དེ་ཚོ་བྱེད་རྒྱུར་དགའ་པོ་ཞེ་དྲག་
བྱུང་འདུག ཁོ་ཚོས་དེ་ལྟ་བུའི་བྱ་ཚིག་མང་ཙམ་བརྗོད་རོགས་ལབ། ངས་མུ་
མཐུད་ནག་པང་ཐོག་ཚིག་འགའ་ཞིག་བྲིས་པ་དང་ཁོང་ཚོས་ཀྱང་མུ་མཐུད་
ལུས་ཀྱི་རྣམ་འགྱུར་བསྟན།
ཉིན་རྗེས་མ་དེར་ངས་ཤོག་བྱང་སྟེང་། ལངས། སྡོད། རྒྱུགས་སོགས་བྲིས་
ཏེ་ ་བྱ་ཚིག་འགའ་ཤས་' ཞེས་མིང་བྲིས་པ་ཡིན། སློབ་ཕྲུག་ཚོས་དེ་ཚོ་ཀློག་
སོང་། དེའི་སང་ཉིན་དེར་ངས་ ་བྱ་ཚིག་གི་སྒམ།' ཞེས་བྲིས་པའི་ཤོག་སྒམ་
ཞིག་ཁྱེར་ཡོང་བ་ཡིན། སློབ་ཕྲུག་ཚོས་དེ་ཁ་ཕྱེས་ནས་བྱ་ཚིག་འགའ་ཤས་
བྲིས་པའི་ཤོག་བྱང་དེ་ཚོ་ཕྱི་ལ་བཏོན། ཤོག་བྱང་སྟེང་གསལ་བའི་བྱ་ཚིག་དེ་
བཞིན་ཁོ་ཚོས་འཁྲབ་སྟོན་བྱེད་དགོས་ཀྱི་ཡོད། ཁོ་ཚོས་ཞབས་བྲོ་འཁྲབ་པ་
དང་།
མཆོངས་པ། རྒྱུགས་པ། རིལ་བ་སོགས་ཤོག་བྱང་སྟེང་གསལ་བའི་བྱ་
ཚིག་དེ་བཞིན་བྱས་སོང་། དེ་ནས་ཁོ་ཚོར་རང་གིས་བསམས་པའི་བྱ་ཚིག་
འགའ་ཤས་བྲིས་ལབ་པས། ཁོ་ཚོས་བྱ་ཚིག་གསར་པ་འགའ་ཤས་བྲིས་སོང་།”
107ཉིན་མོའི་རྨི་ལམ།
དེའི་རྗེས་སུ་ངས་རྩེད་མོ་གསར་པ་ཞིག་རྩེས་པ་ཡིན། ངས་སློབ་ཕྲུག་
གཅིག་ལ་བྱ་བ་གཅིག་བྱེད་འཇུག་གི་ཡིན་ཞེས་བཤད་པ་ཡིན། ཁྱེད་ཚོས་
སློབ་ཕྲུག་དེས་གང་བྱས་པ་འགྲེལ་བཤད་བརྒྱབ་སྟེ་ནག་པང་དུ་འབྲི་དགོས་
ཀྱི་ཡོད། ངས་ཇཱག་ཇི་ཝཱན་ (Jagjivan) རྒྱུགས་ཤར་གློད་ཅེས་བཤད་པར། བུ་
དེས་རྒྱུགས་ཤར་གློད་པ་ན། ངས་སློབ་ཕྲུག་ཚོར་ “ཇཱག་ཇི་ཝཱན་ག་རེ་བྱེད་
བཞིན་འདུག” ཅེས་དྲིས་པ་ཡིན།
‘ཁོང་རྒྱུགས་ཤར་གློད་ཀྱི་འདུག' ཅེས་ལན་བཏབ་བྱུང་།
ངས་བུ་གཞན་ཞིག་ལ། “ཇག་ཇི་ཝཱན་གྱིས་བྱ་བ་ག་རེ་བྱེད་ཀྱི་འདུག”
ཅེས་དྲིས་པར།
“རྒྱུགས་པ།” ཅེས་བཤད།
དེ་ནས་ངས་རེས་མོས་བཞིན་དུ་མཆོངས་པ་དང་། འབྲི་བ། ཀློག་པ་
སོགས་བྱེད་དུ་བཅུག་པ་དང་། སློབ་ཕྲུག་གཞན་རྣམས་ལ་བྱ་བ་གང་བྱས་
པ་རྣམས་ནག་པང་སྟེང་འབྲི་རུ་བཅུག ངས་ནག་པང་སྟེང་ལྟ་སྐབས་མང་
ཆེ་བས་བྲིས་པའི་བྱ་ཚིག་རྣམས་འགྲིགས་ཡོད་པ་མཐོང་། ཡིན་ནའང་གོ་
བརྡ་མ་འཕྲོད་པའི་སློབ་ཕྲུག་རེ་གཉིས་ཤིག་གིས་ནོར་འཁྲུལ་ཤོར་ཡོད་པ་
སྨོས་ཅི་དགོས།
ངས་ད་དུང་སོ་སོའི་འདོད་པ་གང་ཡོད་པ་དེ་བྱས་ཏེ་ནག་པང་སྟེང་
དེའི་བྱ་ཚིག་འབྲི་དགོས་པར་བཤད་པ་ཡིན། ངས་ཇཱག་ཇི་ཝཱན་ལ་རྒྱུགས་
ཤར་གློད་ལབ་པ་ན་ཁོས་རྒྱུགས་ཤར་གློད་དེ་ནག་པང་ཐོག་ “རྒྱུགས་”ཅེས་
པའི་བྱ་ཚིག་དེ་བྲིས་སོང་
ང་ཚོས་རྩེད་མོ་དེ་ལྟར་རྩེས་པ་ཡིན། ངས་ཁོང་ཚོར་རང་རང་སོ་སོས་
108ལེའུ་གསུམ་པ། སློབ་དུས་མཐའ་མའི་སྐབས།
རྩེད་མོ་རྩེས་ནས་བྱ་ཚིག་འབྲི་རྒྱུར་སེམས་ཤུགས་སྤར་ཐབས་བྱས་པ་ཡིན།
སློབ་ཕྲུག་རྣམས་ནི་སྤྲོ་སྣང་དང་འདུན་པས་ཁེངས་འདུག
ཉིན་གཅིག་ངས་འཛིན་གྲྭའི་སློབ་ཕྲུག་རྣམས་ལ། “རཱམ་ཇི་རྒྱུགས་ཤར་
གློད་སྐབས་ཁོས་རྒྱུགས་པའི་བྱ་བ་བྱེད་ཀྱི་ཡོད། འོ་ན་ཤཱམ་ཇིས་རྩོམ་འབྲི་
དུས་ཁོས་བྱ་བ་གང་ཞིག་བྱེད་ཀྱི་ཡོད་རེད་ཤོད་དང་།” ཞེས་དྲིས་པར།
ཁོང་ཚོས་ “འབྲི་བཞིན་པ་རེད་” ཅེས་ལན་བཏབ་བྱུང་།
“ངས་དེ་འདྲ་བའི་བྱ་ཚིག་གི་དྲི་བ་འགའ་ཤས་དྲིས་པར་ཁོང་ཚོས་
ལན་འདེབས་ཡག་པོ་བྱས་སོང་། དེ་ནས་ངས་ནག་པང་སྟེང་དུ། རྒྱུག་དང་
བརྒྱུགས། འབྲི་དང་བྲིས། གོམ་སྤོ་དང་སྤོས་ལ་སོགས་པའི་བྱ་ཚིག་རྣམས་
བྲིས་ཏེ། དེ་ཚོ་བྱ་ཚིག་ཡིན་པ་དང་ཚིག་རེ་རེས་བྱ་བའི་རྣམ་འགྱུར་རེ་སྟོན་
གྱི་ཡོད་པ་འགྲེལ་བཤད་བརྒྱབ་པ་ན། ཁོང་ཚོས་གོ་དོན་ལེགས་པར་རྟོགས་
འདུག” ཅེས་ཞུས་པ་ཡིན།
ཤེས་ཡོན་འགན་འཛིན་གྱིས། “དེ་ནས་” ཞེས་མུ་མཐུད་བཀའ་འདྲི་
གནང་།
“ངས་ཁོང་ཚོར་ད་དུང་བྱ་ཚིག་གང་མང་མང་ལབ་དང་ཞེས་བཤད་
པར། ཁོང་ཚོས་བྱ་ཚིག་རྣམས་བྲིས་ཏེ་འབྲི་པང་ཡོངས་སུ་ཁེངས། དེ་རྗེས་
ངས་རྩེད་མོ་གཞན་ཞིག་རྩེས་པ་ཡིན། ངས་ནག་པང་ཐོག “རཱམ་ཇིས་རྒྱུགས།
ཅཱམ་པཀ་གིས་ཀློག” ཅེས་པའི་ཚིག་གྲུབ་གཉིས་བྲིས་པ་ཡིན།
“ངས་སློབ་ཕྲུག་རྣམས་ལ་ཚིག་གྲུབ་དེའི་ནང་གི་བྱ་ཚིག་ལོགས་སུ་
བཏོན་ཏེ་ཚིག་གཞན་རྣམས་བསུབ་ཅེས་བཤད་པར། ཁོང་ཚོས་དེ་ལྟར་མ་
ནོར་བ་བྱས་སོང་བ་ན། ངས་དེ་ལྟར་བྱ་ཚིག་སློབ་རྒྱུ་མཚམས་བཞག་པ་
109ཉིན་མོའི་རྨི་ལམ།
ཡིན།”
“ཐབས་ལམ་དེ་ལྟར་བརྒྱུད་སློབ་ཕྲུག་ཚོས་བྱ་ཚིག་སྐོར་ཤེས་ཡོད་ངེས་
རེད། འོན་ཀྱང་ཁོ་ཚོས་དུས་ཡུན་རིང་པོའི་བར་རྩེད་མོ་རྩེ་དགོས་ཀྱི་ཡོད་
པས། དེ་ལ་དུས་ཡུན་ཧ་ཅང་རིང་པོ་འགོར་རྒྱུ་རེད།” ཅེས་ཤེས་ཡོན་འགན་
འཛིན་གྱིས་གསུངས་བྱུང་།
ངས་ “རྩེད་མོ་རྩེ་རྒྱུ་དེ་སྤྲོ་སྣང་དོད་པོ་ཞིག་ཡོད་རེད། སློབ་ཕྲུག་ཚོས་
ཤེས་རྒྱུ་མེད་པར་དུས་ཚོད་མང་པོ་ཆུད་ཟོས་སུ་བཏང་བ་དེ་ལས་དུས་ཚོད་
མང་ཙམ་འགོར་ཡང་ཏོག་ཙམ་ཤེས་རྒྱུ་ཡོད་པ་ཞིག་བྱུང་ན་དེ་མི་ལེགས་
སམ།” ཞེས་ཞུས་པ་ཡིན།
ཤེས་ཡོན་འགན་འཛིན་གྱིས་ “ཡག་པོ་ཞེ་དྲག་འདུག དེས་ན་ཁྱེད་
ཀྱིས་མིང་ཚིག་གང་འདྲ་བྱས་ཏེ་བསླབས་པ་ཡིན།” ཞེས་དྲིས་བྱུང་།
དེར་ངས། “ངས་དུས་རྒྱུན་ལྟར་ཤོག་བྱང་སྟེང་མིང་ཚིག་མང་པོ་བྲིས་
ཏེ་འཛིན་ཁང་གི་རྩིག་པའི་ལྡེབས་སུ་སྦྱར་པ་ཡིན། སློབ་ཕྲུག་ཚོས་དེ་དག་
ཡང་ནས་ཡང་དུ་ཀློག ངས་མིང་ཚིག་རྣམ་པ་མི་འདྲ་བ་སྣ་ཚོགས་འཚོལ་
སྡུད་བྱས་ཏེ། དེ་དག་ཡི་གེའི་སྡེ་ཚན་ལོགས་སུ་ཆ་བགོས་བྱས་ཡོད། དེ་
ནས་མིང་ཚིག་ལྟ་ཀློག་བྱེད་རྒྱུ་དེ་སློབ་ཕྲུག་རྣམས་ཀྱི་སྤྲོ་སྣང་བྱེད་ས་ཞིག་
ཏུ་གྱུར། ངས་མངོན་གསལ་དོད་པོས་སྒྲིག་གཞི་ལྡན་པའི་སློབ་ཁྲིད་བྱེད་
འདོད་མེད། ད་ཆ་ཁོ་ཚོས་ཤོག་བྱང་སྟེང་གི་མིང་ཚིག་དང་བྱ་ཚིག་རྣམས་
དབྱེ་འབྱེད་ཐུབ་ཀྱི་འདུག་ལ། ཁོ་ཚོས་ཡི་གེའི་སྡེ་ཚན་གཉིས་སོ་སོའི་དབྱེ་
བ་གཞན་ལས་མགྱོགས་པ་འབྱེད་ཐུབ་ཀྱི་འདུག”
ཉིན་གཅིག་ངས་སློབ་ཕྲུག་རྣམས་ལ་ 'ང་ལ་ཅ་ལག་ཅིག་འཁྱེར་ཡོང་
110ལེའུ་གསུམ་པ། སློབ་དུས་མཐའ་མའི་སྐབས།
རོགས། འོན་ཀྱང་ངས་ཅ་ལག་དེའི་མིང་བརྗོད་ཀྱི་མིན། མིང་ཡོད་པའི་ཅ་
ལག་གང་ཡང་རུང་བ་དེ་ཁྱེར་ཤོག ཅ་ལག་དེའི་མིང་གང་ཡིན་པ་དེར་
དྲིས་དང་། གལ་སྲིད་ཅ་ལག་དེར་མིང་ཡོད་ན་ང་ལ་ཁྱེར་ཤོག' ཅེས་བཤད་
པ་ཡིན།
ངས་གང་ལབ་པ་ཁོང་ཚོས་ཤེས་ནས་ཁོ་ཚོ་ནག་པང་མདུན་དུ་ཕྱིན་ཏེ།
‘ཁྱེད་ཀྱི་མིང་ལ་གང་ཟེར་” ཞེས་དྲིས་པ་དང་། ནག་པང་ཟེར་'ཞེས་སློབ་
ཕྲུག་སོ་སོས་ལན་བཏབ། དེ་ནས་ཁོ་ཚོས་ནག་པང་ངའི་སར་ཁྱེར་སླེབས།
དེ་བཞིན་དུ་དངོས་པོ་རེ་རེའི་མདུན་དུ་ཕྱིན་ནས་མིང་དྲིས་པ་དང་། དེའི་
ལན་དུ་ཅོག་ཙེ་དང་། རྐུབ་སྟེགས། ཕྱིས་རས། དབྱུག་པ། དེབ། འབྲི་པང་། སྨྱུ་
གུ། སྒམ་ཆུང་སོགས་རང་གིས་མིང་ཤེས་པའི་དངོས་པོ་ཚང་མ་ཁྱེར་སླེབས།
སློབ་ཕྲུག་གཅིག་གིས་ཉེ་འགྲམ་གྱི་འཛིན་གྲྭ་ཞིག་གི་སློབ་ཕྲུག་གཅིག་ཁྲིད་
སླེབས་བྱུང་།
ངས་ ་འདི་ག་རེ་རེད།' ཅེས་དྲིས་པར།
སློབ་ཕྲུག་དེས། ་ཁོ་ལ་ཡང་མིང་འདུག' ཅེས་ཟེར།
ཡང་སློབ་ཕྲུག་གཅིག་གིས་ “ངས་ཉི་མ་གང་འདྲ་བྱས་ནས་ཁྱེར་ཡོང་
དགོས་སམ”ཞེས་སྐད་ཆ་དྲིས་བྱུང་།
ངས་ཤིང་སྡོང་ཁྱེར་ཐུབ་པ་མི་འདུག' ཅེས་གཞན་ཞིག་གིས་ལབ།
སྐབས་དེར་ངའི་སེམས་ནང་ཁོང་ཚོས་མིང་ཚིག་གི་གཞི་རྩའི་བསམ་
བློ་རྙེད་ཡོད་པ་ཚོར་བྱུང་། དེ་ནས་ངས་མིའི་མིང་དང་། དངོས་པོའི་མིང་
སོགས་བྲིས་པའི་ཤོག་བྱང་ཆུང་ཆུང་མང་པོ་ཡོད་པའི་ཤོག་སྒམ་ཞིག་ཁྱེར་
ཡོང་བ་ཡིན། སློབ་ཕྲུག་རྣམས་ད་གཟོད་དེ་འདྲ་བའི་རྩེད་མོར་གོམས་ཡོད་
111ཉིན་མོའི་རྨི་ལམ།
པ་རེད། ཁོ་ཚོས་ཤོག་བྱང་ལག་པ་གང་རེ་བླངས་ནས་མིང་རྣམས་རེ་རེ་
བཞིན་ཀློག ངས་ཤོག་བྱང་སྟེང་རྣམ་པ་འདྲ་མིན་གྱི་མིང་རྣམས་བྲིས་ཡོད།
སློབ་ཕྲུག་གཅིག་ངའི་འགྲམ་དུ་སླེབས་ནས་ 'རྒན་ལགས། ལྗང་ཁུ་ཞེས་པ་
མིང་གང་འདྲ་རེད་དམ།་ཟེར།
“ངས་སློབ་ཕྲུག་དེར་ལོ་མ་ཞིག་བསྟན་ནས། ལོ་མ་ལ་ཁ་དོག་ཅིག་མི་
འདུག་གམ། ང་ཚོས་ཁ་དོག་འདི་ལ་མིང་ག་རེ་འབོད་ཀྱི་རེད། ཅེས་བཤད་
པས་སློབ་ཕྲུག་དེ་གད་མོ་ཤོར་གྱིན་ཕྱིན་སོང་།”
དེ་ནས་ངས་མིང་ཚིག་དང་བྱ་ཚིག་མཉམ་དུ་བསྲེས་ནས་སློབ་ཕྲུག་
རྣམས་ལ་དེ་གཉིས་དབྱེ་བ་འབྱེད་དུ་བཅུག་པ་ཡིན། བྱེད་སྒོ་དེ་ཚགས་ཚུད་
པོ་བྱུང་སོང་། ཁོང་ཚོས་བྱ་ཚིག་དང་མིང་ཚིག་གི་དོན་ཤེས་པའི་ཡིད་རངས་
པ་ཞིག་བྱས་སོང་།
དེ་ནས་ངས་རྩེད་མོ་གཞན་ཞིག་རྩེས་པ་ཡིན། ངས་ང་ལ་མིང་ཚིག་
ཅིག་བྱ་ཚིག་དང་སྦྱར་རུང་བ་ཞིག་དང་། ཡང་བྱ་ཚིག་ཅིག་མིང་ཚིག་དང་
སྦྱར་རུང་བ་ཞིག་ཤོད་དང་ལབ་པ་ཡིན། དཔེར་ན། 'རྟ་” ཞེས་པའི་མིང་ཚིག་
གི་བྱ་ཚིག་ ‘རྒྱུག” ཡང་ན། ‘བརྒྱུགས།་ ཡིན་པ་དང་། ཡང་བྱ་ཚིག་ ་ཀློག་
གི་མིང་ཚིག་ 'བུ་' ཡིན་དགོས། ངས་ཁོ་ཚོར་ཚིག་རྣམས་མཐུན་སྦྱོར་བྱེད་
སྟངས་བསྟན་པ་ཡིན། དེ་ལྟར་རྩེད་མོ་དེའང་ཡག་པོ་བྱུང་སོང་།
དེའི་རྗེས་སུ་ངས་ནག་པང་ཐོག་ཚིག་གྲུབ་འགའ་ཤས་བྲིས་ཏེ། སོ་སོའི་
འབྲི་པང་སྟེང་མིང་ཚིག་དང་བྱ་ཚིག་རྣམས་ཟུར་འདོན་བྱེད་དུ་བཅུག་པ་
ཡིན། ཡང་མཚམས་ཤིག་ལ་ཚིག་གྲུབ་དེ་ནས་མིང་ཚིག་དང་བྱ་ཚིག་རྣམས་
བསུབ་ཏུ་བཅུག་པ་དང་། ཡང་མཚམས་ཤིག་ལ་མིང་ཚིག་དང་བྱ་ཚིག་
112ལེའུ་གསུམ་པ། སློབ་དུས་མཐའ་མའི་སྐབས།
རྣམས་འདོན་དུ་འཇུག་གི་ཡོད། དེ་ལྟར་ཁོ་ཚོས་བྱ་ཚིག་དང་མིང་ཚིག་
རྣམས་མཐུན་སྦྱོར་བྱེད་ཤེས་ཀྱི་རེད།” ཅེས་ཞུས་པ་ཡིན།
དེར་ཤེས་ཡོན་འགན་འཛིན་གྱིས། “ཁྱེད་ཀྱིས་གསུངས་པ་བདེན་པ་
རེད། སློབ་ཕྲུག་ཚོས་མིང་ཚིག་དང་བྱ་ཚིག་རྣམས་དངོས་གནས་ལས་སླ་པོ་
མཐོང་ཡོད་ཀྱི་རེད། འོན་ཀྱང་ཁྱེད་ཀྱིས་འཁྲིད་ཆས་ཐོག་ལ་འགྲོ་སོང་བཏང་
དགོས་པ་ཆགས་འདུག མི་ཞིག་ལ་ཁྱེད་རང་ནང་བཞིན་རྣམ་དཔྱོད་དགོས་
ཀྱི་འདུག” ཅེས་གསུངས།
དེར་ངས། “གལ་ཏེ་སློབ་ཕྲུག་རྣམས་བློ་འཛིན་སྐྱོར་སྦྱངས་བྱེད་རྒྱུ་ལས་
སྐྱོབ་ཐུབ་ན་འཁྲིད་ཆས་ཐོག་འགྲོ་སོང་ཏོག་ཙམ་བཏང་བ་དེ་གང་ཡང་མ་
རེད། ངས་ང་རང་སྒེར་གྱི་དངུལ་ཏོག་ཙམ་བཏང་ཡིན། དེ་བཞིན་ངའི་
མཁྲེགས་ཤོག་རྙིང་པ་དེ་ཚོ་ནས་སྒམ་བཟོས་པ་དང་། ཤོག་བུ་ལྷུག་མ་དེ་ཚོ་
ཤོག་བྱང་བཟོ་རྒྱུར་བེད་སྤྱོད་བཏང་བ་ཡིན།” ཞེས་ཞུས་པ་ཡིན།
ཁོང་གིས་ “ཁྱེད་ཀྱིས་འགྲོ་སོང་བཏང་བ་རྣམས་གུན་གསབ་བྱེད་ཀྱི་
ཡིན།” ཞེས་གསུངས།
ངས་ “འགན་འཛིན་ལགས་ནས་ངའི་སློབ་ཁྲིད་ཐབས་ལམ་དེ་ངོས་
ལེན་གནང་བ་ལས་ལྷག་པའི་གུན་གསབ་དེ་འདྲ་དགོས་ཀྱི་མི་འདུག”ཞུས་
པ་ཡིན།
ཁོང་གིས་ “ང་ཚོས་དེའི་ཐོག་བསམ་གཞིག་བྱེད་ཀྱི་ཡིན། དེའི་རྗེས་སུ་
གང་བྱས་པ་ཡིན་ཤོད་དང་།” གསུངས།
དེ་ནས་ངས་ “ངས་རྒྱན་ཚིག་འཁྲིད་པ་ཡིན། བརྡ་སྤྲོད་སློབ་ཚན་དེ་
སྤྱིར་ནས་ཉོབ་སྣང་སྐྱེ་རྒྱུ་ཞིག་རེད། དེའི་སྟེང་དུ་ང་རང་ཞིབ་ཚགས་བྱས་ཏེ་
113ཉིན་མོའི་རྨི་ལམ།
ཤོད་རྒྱུར་གོམས་གཤིས་འཇགས་ཡོད་སྟབས། ཁྱེད་རང་ཉོབ་སྣང་མི་སྐྱེ་བའི་
རེ་བ་ཡོད།” ཅེས་ཞུས་པ་ཡིན།
“ཞིབ་ཚགས་བཤད་པར་སྐྱོན་མེད། གལ་ཏེ་ཁྱེད་ཀྱིས་དེ་ལྟར་མ་བཤད་
ན་ང་ལ་དེའི་ཐད་བསམ་བློ་གང་འདྲ་རྙེད་ཀྱི་རེད་དམ།” ཞེས་གསུངས་པ་
དང་མུ་མཐུད་དེ་ “ཁྱེད་ཀྱིས་མུ་མཐུད་མ་གསུངས་གོང་ངེད་གཉིས་ཇ་གང་
རེ་འཐུང་ན།” ཞེས་གསུངས་བྱུང་།
ཤེས་ཡོན་འགན་འཛིན་ནི་བྲོ་བ་བརྟག་མཁས་པོ་ཞིག་ཡོད་པས། ཁོང་
གིས་ཇ་སྤུས་ལེགས་དེ་འདྲ་ཉར་ཚགས་བྱས་འདུག་ལ། ང་རང་ཇ་ཞིམ་པོ་
འཐུང་རྒྱུར་དགའ་པོ་ཡོད་པའང་ཁོང་གིས་ཤེས་ཀྱི་རེད། དེ་ལྟར་ངེད་གཉིས་
ཀྱིས་ཇ་འཐུང་བར་སྐར་མ་ཉི་ཤུ་ཙམ་བཏང་། ཇ་དེས་ངེད་གཉིས་ལ་གསོན་
ཤུགས་འཕར་མ་ཞིག་སྤྲད་པས་མུ་མཐུད་བགྲོ་གླེང་བྱེད་རྒྱུའི་སྤྲོ་བ་སྤེལ། དེ་
ནས་ངེད་གཉིས་ཀྱི་གླེང་མོལ་མུ་མཐུད་པ་ཡིན།
ངས་དུས་རྒྱུན་ལྟར་སློབ་ཕྲུག་རྣམས་ལ་རྒྱན་ཚིག་བྲིས་པའི་ཤོག་བྱང་
འགའ་ཤས་སྤྲད་པ་ཡིན། ངས་རྒྱན་ཚིག་མང་པོ་བྲིས་ཡོད་པས་སློབ་ཕྲུག་
ཚོས་དོ་དབྱིངས་ཆེན་པོ་བྱས་སོང་། ཁོ་ཚོས་རྒྱན་ཚིག་རྣམས་ཀློག་པ་དང་།
སློབ་ཕྲུག་གཅིག་གིས་ 'རྒན་ལགས། རྒྱན་ཚིག་ཟེར་ན་གང་རེད།” ཅེས་སྐད་
ཆ་དྲིས་བྱུང་།
ངས་ཁོང་ལ་ 'འདི་ཚོ་ཚང་མ་རྒྱན་ཚིག་རེད། དེའི་གོ་དོན་ཁྱེད་རང་
གིས་ཚོལ་དང་།” ཞེས་བཤད།
རིམ་པས་ཁོང་ཚོས་རྒྱན་ཚིག་གི་གོ་དོན་ཤེས་ཡོང་བ་དང་། ངས་རྩེད་
མོ་འགོ་བཙུགས་པ་ཡིན། སློབ་ཕྲུག་ཚོས་ཤོག་བྱང་སྟེང་གི་ཐ་སྙད་དེ་ཚོ་
114ལེའུ་གསུམ་པ། སློབ་དུས་མཐའ་མའི་སྐབས།
ཀློག་གིན་དུ་གང་ཞིག་བྱ་ཚིག་དང་། མིང་ཚིག རྒྱན་ཚིག་ཡིན་པ་དབྱེ་
འབྱེད་བྱས།
དེ་ནས་ངས་རྩེད་མོ་གསར་པ་ཞིག་འགོ་བཙུགས་ཏེ། སློབ་ཕྲུག་རྣམས་
ལ་ “ངས་གང་ཞིག་ཁྱེར་ཤོག་ཟེར་ན་འཁྱེར་ཡོང་དགོས། ང་ལ་ཞ་སྨྱུག་ཅིག་
ཁྱེར་ཤོག' ཅེས་ལབ་པར།
‘སློབ་ཕྲུག་གཅིག་གིས་ཞ་སྨྱུག་ཁྱེར་ཡོང་།”
'ང་ལ་ཞ་སྨྱུག་དམར་པོ་ཞིག་ཁྱེར་ཤོག་ ཞ་སྨྱུག་དམར་པོ་ཞིག་ང་ལ་
སྟེར་བར་འོང་།
·ང་ལ་ཞ་སྨྱུག་སྔོན་པོ་ཞིག་ཁྱེར་ཤོག' ཞ་སྨྱུག་སྔོན་པོ་ཞིག་ཁྱེར་ཡོང་།
དེ་ནས་ངས། ‘ཞ་སྨྱུག་དེ་ཁྱེར་རྒྱུགས།་ ཞེས་བཤད་པར།
སློབ་བུ་གཅིག་གིས་ 'ཞ་སྨྱུག་ག་གི་དེ་” ཞེས་དྲིས་བྱུང་།
ངས། ‘དམར་པོ་དེ་ཁྱེར་རྒྱུགས།' ཞེས་བཤད།
དེ་ལྟར་ངས་སྔོན་པོ་དང་། སེར་པོ། རིང་པོ། ཐུང་ཐུང་ལ་སོགས་པའི་ཐ་
སྙད་རྣམས་རེས་མོས་བྱས་ཏེ་བེད་སྤྱོད་བྱས་པ་ཡིན།
ཡང་ངས་ ་ཞ་སྨྱུག་གཅིག་ལོངས་དང་།' ཞེས་བཤད་པར།
‘སློབ་ཕྲུག་གཅིག་གིས་ཞ་སྨྱུག་གཅིག་བླངས།
‘ཞ་སྨྱུག་ལྗང་ཁུ་ཞིག་ཁྱེར་ཤོག་དང་” ཞེས་བཤད་པར་ཞ་སྨྱུག་ལྗང་ཁུ་
ཞིག་ཁྱེར་ཡོང་།
ཞ་སྨྱུག་སེར་པོ་ཞིག་ཁྱེར་ཤོག་དང་།
‘ཞ་སྨྱུག་རིང་པོ་དེ་ཁྱེར་ཤོག་དང་།'
དེ་ལྟར་རྩེད་མོ་མུ་མཐུད་ཕྱིན་པ་ན། ངས་ ་ཁྱེད་ཀྱིས་ཞ་སྨྱུག་གང་
115ཉིན་མོའི་རྨི་ལམ།
བདམས་པ་ཡིན།' ཞེས་དྲིས་པར།
‘སེར་པོ་དེ་བདམས་པ་ཡིན་' ཟེར།
‘དེས་ན་ཁྱེད་ཀྱིས་ག་རེ་བདམས་ཡིན།' ཞེས་གཞན་ཞིག་ལ་དྲིས་པར།
‘རིང་པོ་དེ་བདམས་པ་ཡིན་” ཟེར།
ངས་ནག་པང་ཐོག་ཏུ་དངོས་པོ་གང་ཞིག་གི་ཁྱད་ཆོས་སམ་དམིགས་
བསལ་བ་ཞིག་སྟོན་ཐུབ་མཁན་གྱི་ཚིག་རྣམས་ལ་རྒྱན་ཚིག་ཟེར་གྱི་ཡོད་
ཅེས་བྲིས་པ་ཡིན།
དེ་ནས་ངས་མིང་ཚིག་དང་རྒྱན་ཚིག་གིས་ཁེངས་པའི་ཤོག་སྒམ་དེ་
བླངས་ཏེ། མིང་ཚིག་རྣམས་རྒྱན་ཚིག་འཚམ་པ་རྣམས་དང་། ཡང་རྒྱན་ཚིག་
རྣམས་མིང་ཚིག་འཚམ་པ་རྣམས་དང་མཐུན་སྦྱོར་བྱེད་དུ་བཅུག་པ་ཡིན།
སློབ་ཕྲུག་གཅིག་གིས་རྒྱན་ཚིག་ ་དམར་པོ་” དང་མིང་ཚིག་ ་རྟ་' དང་
མཐུན་སྦྱོར་བྱས་པ་དང་། སློབ་ཕྲུག་གཞན་ཚོས་ཀྱང་དེ་ལྟར་བྱས། ཁོང་ཚོས་
དེ་ལྟར་མཐུན་སྦྱོར་བྱེད་བཞིན་པར་ངས་ལྟ་གྱིན་བསྡད། ཁོང་ཚོས་མཐུན་
སྦྱོར་བྱེད་སྐབས་མཚམས་རེར་ནོར་གྱི་འདུག
“ངས་རང་ཉིད་ཀྱི་ཐབས་ལམ་སྤྱད་དེ་ཁོང་ཚོར་ཚོད་ལྟ་བྱས་པ་ཡིན།
ཁོང་ཚོས་མིང་ཚིག་དང་རྒྱན་ཚིག་སྐོར་གསལ་པོ་རྟོགས་ཐུབ་པ་བྱུང་འདུག་
པས། མིང་ཚིག་དང་རྒྱན་ཚིག་མ་ནོར་བར་ངོ་རྟགས་ཆོད་ཐུབ་ཀྱི་འདུག”
ཅེས་ཞུས་པར།
ཁོང་གིས་ ་ཁྱེད་ཀྱིས་སྤྲོ་སྣང་འཕེལ་བའི་བྱེད་སྒོ་གསར་གཏོད་བྱས་
འདུག་པས། བྱ་ཚིག་དང་མིང་ཚིག རྒྱན་ཚིག་སོགས་ངོ་སྤྲོད་ཧ་ཅང་ལེགས་
པོ་གནང་འདུག ད་བྱས་ན་གོ་དོན་འགྲེལ་བཤད་རྒྱག་སྟངས་སྐོར་གསུངས་
116དང་།' ཞེས་གསུངས།
ལེའུ་གསུམ་པ། སློབ་དུས་མཐའ་མའི་སྐབས།
དེར་ངས་ ‘གོ་དོན་རྣམས་ཤུགས་ལ་ངོ་སྤྲོད་བྱས་ཟིན་པ་རེད། གང་
ལྟར་ངས་སློབ་དེབ་ནང་དུ་འཁོད་པའི་གོ་དོན་འགྲེལ་བཤད་དེ་ཁོ་ཚོར་
རྒྱག་གི་མ་རེད། མ་ཟད་ཁྱེད་ཀྱིས་ཡིག་རྒྱུགས་ནང་སློབ་དེབ་ནང་འཁོད་
པའི་གོ་དོན་འགྲེལ་བཤད་དེ་མི་འདྲི་རོགས། དེའི་ཚབ་ཏུ་ཁོང་ཚོར་ཚིག་
གྲུབ་ཀྱི་གྲུབ་ཆའི་སྐོར་ལ་དྲིས་དང་།་ ཞེས་ཞུས་པར། ‘ངས་ཁྱེད་ཀྱི་སློབ་
ཕྲུག་རྣམས་ལ་བརྡ་སྤྲོད་སྐོར་གྱི་ཤེས་ཚད་རྒྱུགས་ལེན་གྱི་མིན། དེ་ལས་ཁྱེད་
རང་གི་ཐབས་ལམ་དེ་སློབ་གྲྭའི་ནང་ལ་ངོ་སྤྲོད་བྱེད་འདོད་ཡོད། གཞན་མ་
གཏོགས་སློབ་ཕྲུག་རྣམས་ལ་བརྡ་སྤྲོད་ཀྱི་སྒྲིག་གཞི་རྣམས་བློ་འཛིན་སྐྱོར་
སྦྱངས་བྱ་རྒྱུར་ཧ་ཅང་དཀའ་ལས་སྤྲོད་ཀྱི་ཡོད།' ཅེས་ཁོང་གིས་གསུངས།
དེ་ནས་ངས་ཁོང་ལ། ་འགན་འཛིན་ལགས། ང་རང་སློབ་གྲྭའི་སྐབས་
བརྡ་སྤྲོད་སློབ་ཚན་སྦྱོང་དུས་དགེ་རྒན་གྱིས་རྒྱུག་པས་བརྡུངས་པ་དེ་ད་
དུང་ཡང་སྒལ་པར་ན་ཟུག་གཏོང་གིན་འདུག ང་ཚོའི་རྒན་ལགས་ཀྱིས་ཁོང་
གི་འདོད་པ་ཡོད་པའི་ལན་ཇི་བཞིན་མ་བརྒྱབ་ན་ཉེས་རྡུང་གཏོང་གི་རེད།
ཅེས་ཞུས་པ་ཡིན།
·‘ཁོང་ཚོས་དུས་ད་ལྟའང་སློབ་ཕྲུག་ཚོར་ཉེས་རྡུང་གཏོང་རྒྱུ་མཚམས་
ཆད་མེད།' ཅེས་གསུངས་བྱུང་།
‘དེས་ན་ཁྱེད་ཀྱིས་བཀག་འགོག་མ་གནང་པ་གང་ཡིན།'
'དེ་ང་ལ་དབང་ཚད་ཏོག་ཙམ་ལས་ཆ་ཚང་མེད་པས་དེའི་སྐོར་
བློ་མི་གཏོང་བར་གཡུགས་བཞག་ན་དྲན་བྱུང་། ལར་ནས་ང་ཚོས་སློབ་ཁྲིད་
ཡག་པོ་བྱེད་ཐུབ་ན་ཉེས་རྡུང་གཏོང་རྒྱུ་དེ་རང་བཞིན་གྱིས་མེད་པ་ཆགས་
117ཉིན་མོའི་རྨི་ལམ།
ཀྱི་རེད། ཁྱེད་རང་ལ་དཔེ་བཞག་དང་། ཁྱེད་ཀྱིས་བརྡ་སྤྲོད་སློབ་ཁྲིད་བྱེད་
སྐབས་ཕྲུ་གུ་ལ་ཉེས་རྡུང་གང་ཡང་བཏང་ཡོད་མ་རེད། ད་ཁྱེད་ཀྱིས་མིང་
ཚབ་སློབ་འཁྲིད་གང་འདྲ་བྱེད་མིན་ང་ལ་གསུངས་དང་།’ ཞེས་ཟེར།
ངས་ ་དེ་ལ་དམིགས་བསལ་གསར་པ་དེ་འདྲ་གང་ཡང་ཡོད་མ་རེད།
དེ་རྩེད་མོ་ལས་སླ་པོ་ཞིག་རེད། ངས་སློབ་ཕྲུག་ཚོ་ལ་ 'ང་སུ་རེད་དམ།
ཅེས་དྲིས་པར།
‘རྒན་ལཀྴམི་རཱམ་རེད།’ ཅེས་ལན་བཏབ།
‘ཁྱེད་རང་སུ་ཡིན།
ཤཱམ་ཇི།
‘ཁོང་སུ་རེད།”
དྷན་ཇི་།'
དེ་ནས་ངས་ནག་པང་ཐོག་ཏུ།
ང་།
ལཀྴམི་རཱམ།
ཁྱེད་རང་།
-ཤཱམ་ཇི།
ཁོང་།
དྷན་ཇི།
ང་ཚོ།
ལཀྴམི་རཱམ། ཤཱམ་ཇི། དྷན་ཇི། བྷིམ་ཇི།
ཁྱེད་རང་།-
རཱ་ཝི། ལཱཝ་ཇི། ཏྲི་ཀཱམ། དེཝ་ཇི།
ཁོང་ཚོ།
འཛིན་རིམ་གསུམ་པའི་སློབ་ཕྲུག མཱོན་ཇི།
མུལ་ཅནྡ། ལ་ཁཱམ་ཤི། རུཔ་སིངྒ་། སོགས་བྲིས་པ་ཡིན།
སློབ་ཕྲུག་ཚོས་ནག་པང་ཐོག་བྲིས་པ་རྣམས་ཀློག་པ་དང་། དེ་ནས་ངས་
ཁོང་ཚོར། ང་དང་། ཁྱེད་རང་། ཁོང་། ཁོང་ཚོ་སོགས་ཚིག་དེ་ཚོའི་རིགས་ལ་
118ལེའུ་གསུམ་པ། སློབ་དུས་མཐའ་མའི་སྐབས།
མིང་ཚབ་ཟེར་གྱི་ཡོད་ཅེས་བཤད་པ་ཡིན།
ཉིན་གཅིག་སློབ་ཕྲུག་གཅིག་གིས་ ་མིང་ཚབ་ཟེར་ན་གང་རེད།' ཅེས་
དྲིས་བྱུང་།
‘དེའི་ཐད་ཁྱེད་ཀྱིས་བསམ་བློ་ཐོངས་དང་།' ཞེས་བཤད་པར།
བུ་གཞན་ཞིག་གིས་ ་རྒན་ལགས། ངའི་ཟེར་ན་ལཱཝ་ཇི་དང་། ཁྱེད་ཀྱི་
ཟེར་ན་ལཀྴམི་རཱམ་གྱི་རེད། དེ་འདྲ་མ་རེད་དམ།' ཟེར།
ཡང་བུ་གསུམ་པ་དེས་ 'དེས་ན་ངའི་དང་། ཁྱེད་ཀྱི། ཁོང་གི་ལ་སོགས་
པ་དེ་ཚོ་མིང་ཚབ་རེད་དམ།
“ཏག་ཏག་རེད།”
སློབ་ཕྲུག་གཅིག་གིས་ད་དུང་ཨུ་ཚུགས་ཀྱིས་ ་ཡིན་ནའང་མིང་ཚབ་
ཟེར་ན་གང་རེད་' ཅེས་དྲིས།
ངས་ནག་པང་ཐོག་ཏུ།
རཱམ་ཇི་ལ་བྲིས་པང་ཞིག་ཡོད།
རཱམ་ཇི་ལ་སྨྱུ་གུ་གཅིག་ཡོད།
རཱམ་ཇི་ནི་བྲམ་ཟེའི་རིགས་རེད།
རཱམ་ཇི་སློབ་གྲྭ་ལ་འགྲོ་ཡི་ཡོད།
རཱམ་ཇི་ཉིན་ལྟར་སློབ་གྲྭར་སྔ་པོ་སླེབས་ཀྱི་ཡོད།
ལཀྴམི་རཱམ་ཁྱེད་ཚོའི་དགེ་རྒན་རེད།
ལཀྴམི་རཱམ་གྱིས་སློབ་ཁྲིད་གནང་གི་རེད།
ལཀྴམི་རཱམ་གྱིས་འཆམ་འཆམ་ལ་འཁྲིད་ཀྱི་རེད།
སློབ་ཕྲུག་ཚོས་ཚིག་གྲུབ་དེ་དག་ཀློག་པ་དང་། དེ་ནས་ངས་ཚིག་གྲུབ་
119ཉིན་མོའི་རྨི་ལམ།
གཉིས་
ས་པ་ནས་རཱམ་ཇིའི་ཚབ་ཏུ་ཁོ་ཞེས་བྲིས་པ་དང༌། ལཀྴམི་རཱམ་གྱི་ཚབ་
ཏུ་ང་ཞེས་བྲིས་པ་ཡིན།
དེ་ནས་སློབ་ཕྲུག་ཚོས་ཚིག་གྲུབ་དེ་དག་བསྐྱར་དུ་
བཀླགས། ཁོ་ཚོས་ཕལ་ཆེར་ཤེས་ཡོད་པར་སྣང་། ངས་ཁོ་ཚོར་བྱས་ན་
ཚབ་གང་དུ་བེད་སྤྱོད་བྱེད་དགོས་སམ་ཞེས་དྲིས་པར།
ཁ་ཤས་ཀྱིས་ ་རཱམ་ཇི་ཡི་ཚབ་ཏུ་འབྲི་དགོས། ལཀྴམི་རཱམ་གྱི་ཚབ་ཏུ་
འབྲི་དགོས་” ཟེར།
‘རཱམ་ཇི་དང་ལཀྴམི་རཱམ་གཉིས་མིང་རེད་དམ་བྱ་ཚིག་རེད།་
མིང་རེད།'
‘བྱས་ན་མིང་གི་ཚབ་གང་གིས་བྱེད་ཀྱི་འདུག་གམ།'
‘མིང་ཚབ་ཀྱིས་བྱེད་ཀྱི་འདུག་
ཤེས་ཡོན་འགན་འཛིན་གྱིས་གད་མོ་བགད་དེ་ ‘ཁྱེད་རང་དངོས་
གནས་དགེ་རྒན་རང་རེད་འདུག ཁྱེད་ཀྱིས་ཞིབ་ཚགས་པོས་ཆ་ཚང་འགྲེལ་
བཤད་རྒྱག་གི་འདུག
‘ངས་རྐང་གཅིག་ཀྱང་བློས་གཏོང་གང་འདྲ་བྱེད་དགོས་སམ། ང་ཁྲིམས་
རྩོད་པ་ཞིག་ཡིན་ན་མདོར་བསྡུས་བཤད་སྲིད།'
སྐད་ཆ་དེ་ཚོ་སྤྲོ་སྣང་ལྡན་ཡང་ཤེས་ཡོན་འགན་འཛིན་སྐུ་ལས་ཁག་
འདུག་སྟབས་ང་རང་དགོངས་པ་ཞུས་པ་ཡིན།
ང་རང་ཐོན་ཁར་ཁོང་གིས། ‘ཁྱེད་རང་གི་སློབ་ཕྲུག་རྣམས་བརྡ་སྤྲོད་
ཡིག་རྒྱུགས་གཏོང་མི་དགོས་པ་བྱེད་ཀྱི་ཡིན། འོན་ཀྱང་ཁྱེད་ཀྱིས་ད་དུང་
རྣམ་དབྱེ་དང་། བྱ་བྱེད་ལས་གསུམ་བསླབ་རྒྱུ་ལུས་ཡོད་པས་དེ་དག་ག་དུས་
བསླབ་མིན་ང་ལ་ལན་གནང་རོགས། ལོ་རྗེས་མར་བརྡ་སྤྲོད་སློབ་ཚན་ཐད་
120ལེའུ་གསུམ་པ། སློབ་དུས་མཐའ་མའི་སྐབས།
འགྱུར་བ་ཞིག་གཏོང་འདོད་ཡོད།' ཅེས་གསུངས།
ངས་ཁོང་ལ་ག་ལེར་བཞུགས་ཨ་ཞུས་ཏེ་ཕྱིར་ནང་དུ་སླེབས་སྐབས་
ཐང་ཤིན་ཏུ་ཆད་ཡོད་པས་གཉིད་ཁུག་པ་ཡིན།
གསུམ།
༄༅། །སློབ་དུས་ཀྱི་ཡིག་རྒྱུགས་སླེབས་ལ་ཉེ། ཤེས་ཡོན་འགན་འཛིན་རང་
ཉིད་ཀྱང་ཡིག་རྒྱུགས་ལྟ་བར་ཕེབས་མཁན་རེད་འདུག ཁོང་ཡིག་རྒྱུགས་
གཏོང་མིའི་ལས་དོན་བྱེད་རྒྱུར་དགའ་པོ་ཡོད།
ང་རང་ངོས་ནས་སློབ་ཕྲུག་རྣམས་ཡིག་རྒྱུགས་གཏོང་བར་གྲ་སྒྲིག་བྱས་
ཡོད། ངས་སྔ་ས་ནས་ཁོང་ལ་འཛིན་གྲྭ་གཞན་པའི་ཡིག་རྒྱུགས་གྲུབ་རྗེས་
ངའི་འཛིན་གྲྭའི་ཡིག་རྒྱུགས་གཏོང་རོགས་ཞུས་ཡོད། ངའི་འཛིན་གྲྭའི་སློབ་
ཕྲུག་ཚོའི་ཡིག་རྒྱུགས་གཏོང་བའི་སྐབས་དགེ་ཆེ་དང་དགེ་རྒན་གཞན་ཚང་
མ་འཛོམས་པའི་རེ་བ་བྱེད་ཀྱི་ཡོད། ད་དུང་འཛིན་གྲྭ་སོ་སོའི་སློབ་ཕྲུག་ལྔ་
རེ་དེ་ཉིན་གཏོང་རོགས་ཀྱང་ཞུས་ཡོད།
ཡིག་རྒྱུགས་ཉིན་མོར་ངའི་སེམས་པ་ལྷོད་དུ་བབ་ཡོད། ངའི་སེམས་
ནང་དངངས་འཚབ་ཅི་ཡང་མེད། སློབ་ཕྲུག་རྣམས་ཡིག་རྒྱུགས་འཕྲོད་མིན་
གྱི་སེམས་ཁྲལ་ཅི་ཡང་མི་འདུག་ལ། སེམས་ཁྲལ་བྱེད་དགོས་དོན་ཡང་མེད།
ངས་སློབ་ཕྲུག་རྣམས་ལ་ ་ཁྱེད་རང་ཚོས་ནམ་རྒྱུན་གང་བྱེད་བཞིན་པ་དེ་
ག་རང་བྱེད་ཤོག ཁྱེད་ཚོ་རྒྱུགས་འཕྲོད་རྒྱུ་ཡིན་ཤག་རེད། འོན་ཀྱང་ང་ཚོས་
ཉིན་ལྟར་གང་བྱེད་ཀྱི་ཡོད་པ་ཁོ་ཚོར་སྟོན་དགོས་ཀྱི་ཡོད།' ཅེས་བཤད་ཡོད།
ངས་ནམ་རྒྱུན་ལྟར་རས་ཡོལ་གྱི་རྒྱབ་ཏུ་བཀོད་སྒྲིག་ཆ་ཚང་བྱས་ཡོད།
121ཉིན་མོའི་རྨི་ལམ།
དགེ་ཆེ་དང་དགེ་རྒན་རྣམ་པ། དེ་བཞིན་སློབ་ཕྲུག་རྣམས་རས་ཡོལ་གྱི་
མདུན་དུ་བསྡད་ཡོད། དེ་ནས་ངས་རས་ཡོལ་ཕྱེས་པ་ཡིན།
འཛིན་གྲྭ་གཞན་པའི་སློབ་ཕྲུག་རྣམས་སྡེ་ཚན་ལོགས་སུ་བསྡད་ཡོད།
སྡེ་ཚན་རེ་རེར་ངའི་འཛིན་གྲྭའི་སློབ་ཕྲུག་རེས་སྒྲུང་ཤོད་ཀྱི་ཡོད། སྒྲུང་ཤོད་
རྒྱུའི་ལེ་ཚན་དེ་ཚ་ཚ་འུར་འུར་ངང་ཕྱིན། སློབ་ཕྲུག་རང་ངོས་ནས་རང་གི་
སྒྲུང་དགའ་ཤོས་དེ་བདམས་ཡོད་པ་དང་། གལ་ཏེ་ཁོ་ཚོས་སྒྲུང་ཤོད་པའི་
སྐབས་སུ་དྲན་པ་བརྗེད་ན་དྲན་གསོ་སློང་ཕྱིར་སྒྲུང་དེབ་དེ་རང་དང་མཉམ་
དུ་ཁྱེར་ཡོད། སློབ་ཕྲུག་ཚོས་རང་སོ་སོའི་ཉམས་བསྟན་ནས་སྒྲུང་ཤོད་ཅིང་
ཉན་པ་པོ་དང་ལྷན་དུ་སྐྱིད་སྣང་ངང་རོལ་བཞིན་འདུག ཁོ་ཚོ་རེ་རེས་སྒྲུང་
ཤོད་སྟངས་ཤེས་ཀྱི་ཡོད་པ་རེད། སྒྲུང་རྣམས་རྣམ་འགྱུར་དང་སྐད་གདངས།
ལུས་ཀྱི་འགྱིང་སྟབས་འཚམ་པོའི་ངང་ཤོད་བཞིན་ཡོད། སྒྲུང་ཉན་པ་པོ་
རྣམས་བློ་རྩེ་གཅིག་ཏུ་སྒྲིམ་ནས་ཉན་པ་དང་། དགེ་རྒན་རྣམས་ཧ་ལས་ཏེ་
ཅེར་ནས་བསྡད་འདུག
ངས་ ་འདི་ནི་ངའི་འཛིན་གྲྭའི་ཡིག་རྒྱུགས་གཅིག་ཡིན།' ཞེས་ཞུས།
122ལེའུ་གསུམ་པ། སློབ་དུས་མཐའ་མའི་སྐབས།
དེར་དགེ་རྒན་གཅིག་གིས་ ‘'ཡིག་རྒྱུགས་གང་འདྲ་རེད་དམ།' ཞེས་
དྲིས་བྱུང་།
‘སྐད་ཡིག་སྤྱོད་སྟངས་དང་། ཤོད་རྩལ་གྱི་ནུས་པ། དྲན་ཤེས། ལུས་ཀྱི་
འགྱིང་སྟབས་སོགས་ཀྱི་ཡིག་རྒྱུགས་ཤིག་རེད།' ཅེས་ལན་བཏབ། དེ་ནས་
དགེ་རྒན་རྣམས་ཡིག་རྒྱུགས་རྗེས་མ་དེ་རེ་སྒུག་བྱས་ནས་བཞུགས།
དེ་ནས་སླར་ཡང་རས་ཡོལ་དེ་ཕྱེས་པ་དང་། སློབ་ཕྲུག་རྣམས་སྒོར་
སྒོར་དུ་བསྡད་ཡོད། ནག་པང་ཐོག་ཨན་ཏཱ་ཀ་དི་ (Antakadi) ཞེས་པའི་
མཇུག་མཐུད་སྙན་ཚིག་སྐྱོར་རྒྱུའི་བྱེད་སྒོའི་མིང་བྲིས་ཡོད། སློབ་ཕྲུག་
གཅིག་གིས་སྙན་ཚིག་ཤོ་ལོ་ཀ་གཅིག་ཀློག་པ་དང་། སློབ་ཕྲུག་རྗེས་མ་དེས་
ཁོའི་སྙན་ཚིག་གི་ཚིག་མཐའ་མའི་གསལ་བྱེད་དེ་ནས་མཇུག་མཐུད་དེ་
སྙན་ཚིག་གཞན་ཞིག་འགོ་བཙུགས། དེ་ལྟར་སྒོར་ཐིག་ནང་གི་སློབ་ཕྲུག་
རྣམས་ཀྱི་རེས་མོས་མ་རྫོགས་བར་བྱས་ཏེ། སླར་ཡང་དེ་ལྟར་མུ་མཐུད་ནས་
ཀློག
ཁྱེད་ཀྱིས་སློབ་ཕྲུག་རྣམས་སྡེ་ཚན་གཉིས་ལ་མ་བགོས་པ་གང་ཡིན་
ནམ། སྡེ་ཚན་གཉིས་ངེས་པར་དུ་དགོས་འདུག' ཟེར།
‘དེ་འགྲིག་གི་མ་རེད། ངས་ཆེད་དུ་དམིགས་ནས་དེ་ལྟར་བྱས་མེད། སྡེ་
ཚན་གཉིས་དབར་གྱི་འགྲན་བསྡུར་བྱས་པའི་མཐའ་མར་རྒྱལ་ཕམ་གཉིས་
ཡོང་གི་རེད། དེ་ལ་བརྟེན་ནས་འགྲན་སེམས་དང་ཕྲག་དོག་ཡོང་གི་ཡོད།
ད་ལྟ་ངའི་བཀོད་སྒྲིག་བྱེད་སྟངས་ལྟར་ན་གལ་ཏེ་སློབ་ཕྲུག་གཅིག་གིས་
ཤེས་ཀྱི་མེད་ན་སློབ་ཕྲུག་རྗེས་མ་དེས་སྙན་ཚིག་སྐྱོར་ནས་མུ་མཐུད་ཀྱི་རེད།
སློབ་ཕྲུག་གཅིག་གིས་ཐེངས་གཅིག་སྙན་ཚིག་སྐྱོར་མ་ཐུབ་ནའང་ཁོ་ལ་
ལ་གོ་
123ཉིན་མོའི་རྨི་ལམ།
སྐབས་གཞན་ཞིག་ཡོད་རེད། དེའི་སྐབས་སུ་ཁོས་སྙན་ཚིག་སྐྱོར་ཐུབ་ཀྱི་
རེད།' ཅེས་བཤད།
སྐབས་དེར་ཤེས་ཡོན་འགན་འཛིན་གྱིས་མིག་བཙུམ་ཙམ་དང་མལ་ལེ་
འཕུར་ཙམ་གནང་།
སློབ་ཕྲུག་ཚོས་བྱེད་སྒོ་དེ་དུས་ཡུན་ཐུང་ངུའི་རིང་རྩེ་རྒྱུ་ཡིན་ནའང་
ཁོང་ཚོ་སྐྱིད་ཐག་ཆོད་དེ་དྲིལ་བརྡ་བརྡུངས་ཀྱང་མཚམས་འཇོག་མ་བྱས།
ངས་དུས་ཚོད་འཕར་མ་ཏོག་ཙམ་སྤྲད་རྗེས་རས་ཡོལ་བརྒྱབ་པ་ཡིན། དེ་
ནས་ང་རང་མར་ཡོང་ནས་གཟིགས་མོ་བ་རྣམས་ལ་ ་ཁོ་ཚོའི་ལྕེའི་སྒང་སློབ་
དེབ་ནང་གི་སྙན་ཚིག་གི་དུམ་བུ་ཅི་ཙམ་ཡོད་པ་ཁྱེད་ཚོས་མི་གཟིགས་
སམ། ངས་རྩེད་མོ་དེ་ཉིན་ལྟར་སྙན་ཚིག་ཚོགས་ཐུན་སྐབས་རྩེ་རུ་འཇུག་
གི་ཡོད།
ཡང་རས་ཡོལ་ཕྱེ་བའི་སྐབས་སུ་སློབ་ཕྲུག་རྣམས་སྒོར་སྒོར་དུ་བསྡད་
དེ་ཕན་ཚུན་གབ་ཚིག་འདྲི་རེས་བྱེད་བཞིན་ཡོད། སྐབས་དེ་དུས་ཁོར་ཡུག་
ཆ་ཚང་སྤྲོ་སྣང་གིས་ཡོངས་སུ་ཁེངས།
ཤེས་ཡོན་འགན་འཛིན་གྱིས་ ‘གབ་ཚིག་དང་མགོ་རྙོག་ཨེ། དེ་ཚོ་ང་
རང་ཆུང་དུས་སྐབས་གོ་མྱོང་ཡོད། འོན་ཀྱང་དེ་ཚོ་བསླབ་གཞིའི་ནང་ཡོད་
རེད་དམ།” ཞེས་གསུངས།
བསླབ་གཞི་དེ་སྐད་ཡིག་སློབ་ཁྲིད་ཆེད་དུ་རེད། དེའི་དམིགས་ཡུལ་
ནི་སློབ་ཕྲུག་རྣམས་ཀྱི་ཤེས་འདོད་ཀྱི་འདུན་པ་ཆེ་རུ་གཏོང་རྒྱུ་དང་ཤེས་
ཚད་ཡར་རྒྱས་གཏོང་རྒྱུའི་ཆེད་དུ་རེད། སློབ་ཕྲུག་ཚོས་རྩེད་མོ་དེར་དགའ་
པོ་ཞེ་དྲག་བྱེད་ཀྱི་ཡོད་ལ། ཁོང་ཚོས་གབ་ཚིག་གྲངས་མེད་ཤེས་ཀྱི་ཡོད།
124ལེའུ་གསུམ་པ། སློབ་དུས་མཐའ་མའི་སྐབས།
སྐད་ཡིག་གི་ཆ་ནས་གབ་ཚིག་སོ་སོར་ཁྱད་ཆོས་དང་རིན་ཐང་མི་འདྲ་བ་
རེ་ཡོད། དེ་ཚོ་བསླབ་གཞིའི་ནང་དངོས་སུ་མི་གསལ་ཡང་། ངས་བསླབ་
གཞིའི་ནང་ཁྱེར་བ་ཡིན་ལ། ཁྱེད་ཀྱིས་ལོ་རྗེས་མ་དེ་ཚོ་དམིགས་སུ་བཀར་
ནས་བསླབ་གཞིའི་ནང་འཇོག་ཐུབ་པའི་རེ་བ་ཡོད།
དེ་ནས་ང་ཚོས་ཚིག་གསར་འཚོལ་རྙེད་ཀྱི་རྩེད་མོ་རྩེས་པ་ཡིན། སློབ་
ཕྲུག་རེ་རེས་ཚིག་གསར་གཅིག་བརྗོད་ནས་ཚིག་དེའི་མཐའ་མའི་ཡིག་འབྲུ་
དེར་བལྟས་ནས་སློབ་ཕྲུག་རྗེས་མ་དེས་ཡིག་འབྲུ་དེ་ནས་འགོ་བཙུགས་
པའི་ཚིག་གཅིག་ཤོད་དགོས། རྩེད་མོ་དེ་ཧ་ཅང་ལས་སླ་པོ་རེད། འོན་ཀྱང་
རྩེད་མོ་དེའི་བརྒྱུད་རིམ་ཁྲོད་ཁོང་ཚོས་ཚིག་མང་ཆེ་བ་དམིགས་བསལ་
སློབ་ཚན་ཞིག་དང་འབྲེལ་བའི་ཚིག་རྣམས་བདམས་སོང་ན་རྩེད་མོ་དེ་སྤྲོ་
སྣང་ལྡན་པ་ཞིག་ཏུ་འགྱུར་གྱི་རེད། སློབ་ཕྲུག་ཁ་ཤས་ཀྱིས་རྒྱུག་ཆུའི་མིང་
དང་། ཁ་ཤས་ཀྱིས་རི་ཡི་མིང་། ཁ་ཤས་ཀྱིས་ཧིན་དྷུ་དང་ཁ་ཆེའི་མིང་རྐྱང་
པ་ཤོད་ཀྱི་ཡོད།
ངས་དགེ་རྒན་རོགས་པ་ཚོར་ 'ངས་ཁོང་ཚོར་ཚིག་གསར་མང་པོ་ཤེས་
ཆེད་དུ་ཚིག་མཛོད་དང་ས་ཁྲ་སོགས་ལྟ་དགོས་པ་བཤད་ཀྱི་ཡོད་པས། དེ་
ལྟར་བྱས་ན་ཚིག་གསར་མང་པོ་ཤེས་ཀྱི་རེད། ཁོ་ཚོས་དུས་ཚོད་འཕྲོ་བརླག་
མི་གཏོང་བར་ཚིག་གི་སྡེ་ཚན་མི་འདྲ་བ་གསོག་འཇོག་བྱེད་ཀྱི་ཡོད་པ་ངས་
ཐེངས་མང་པོར་མཐོང་བྱུང་། ཁོ་ཚོ་ཕན་ཚུན་ཚིག་གསར་འཚོལ་རོགས་
བྱས་ཏེ་ཟིན་བྲིས་གྲ་སྒྲིག་བྱེད་ཀྱི་ཡོད།” ཅེས་བཤད།
དེར་ཤེས་ཡོན་འགན་འཛིན་གྱིས་ ་རྩེད་མོ་དེ་ནི་ཕན་ནུས་ལྡན་པ་
ཞིག་རེད་འདུག འདི་བརྒྱུད་ནས་སློབ་ཕྲུག་རྣམས་ལ་གནས་ཚུལ་དང་
125ཉིན་མོའི་རྨི་ལམ།
སྤྱིར་བཏང་ཤེས་བྱ་མཁོ་སྒྲུབ་བྱེད་པར་ཕན་ཐོགས་པ་མ་ཟད། རྒྱུ་ཆ་རྣམས་
རིག་སྟོབས་ལྡན་པའི་ངང་སློབ་སྦྱོང་བྱེད་པའི་སྐུལ་མ་བྱེད་ཀྱི་རེད་' ཅེས་
གསུངས་པ་དང་། ཁོང་གིས་ངའི་གདོང་ལ་བལྟས་ནས་ ་ཁྱེད་རང་གསར་
གཏོད་ཅིག་བྱེད་ཀྱི་ཡོད་བཟོ་འདུག' ཅེས་གསུངས།
དགེ་རྒན་ཞིག་གིས་ཤེས་ཡོན་འགན་འཛིན་གྱིས་མི་གོ་བའི་སར་ ་ཁོ་
རང་འདིར་ལས་ཀ་དེ་འདྲ་བྱེད་པར་ཡོང་བ་རེད། ཁོས་སློབ་ཁྲིད་བྱེད་
དགོས་མ་རེད། སྐྱིད་པོ་བྱས་ནས་སྡོད་ཆོག་གི་རེད། ང་ཚོ་རྐེད་པ་ན་ན་
སློབ་ཁྲིད་བྱ་རྒྱུར་འབད་བརྩོན་བྱེད་དགོས་ཀྱི་ཡོད། ཁོ་སྐྱིད་པོ་གཏོང་རྒྱུ་མ་
གཏོགས་སློབ་ཁྲིད་བྱེད་དགོས་ཀྱི་ཡོད་མ་རེད།' ཅེས་ལབ་པ་དང་།
ཡང་དགེ་རྒན་གཞན་ཞིག་གིས་ 'ད་ཆ་དུས་ཚོད་འགྱུར་ཚར་བ་རེད།
དེང་སང་སློབ་གསོ་བ་གསར་པའི་དུས་སྐབས་རེད། དེ་སྔ་ལག་ཐོག་ཏུ་ཡོད་
པའི་དངུལ་དེ་རྒྱུ་ནོར་ལ་བརྩི་བ་དང་། ལྕེ་ཐོག་ལ་ཡོད་པ་དེ་ཤེས་ཡོན་ཅན་
ལ་བརྩི་བའི་དུས་ཚོད་དེ་ད་ཆ་རྫོགས་ཚར་བ་རེད། དེང་སང་སློབ་སྦྱོང་བྱེད་
126ལེའུ་གསུམ་པ། སློབ་དུས་མཐའ་མའི་སྐབས།
པར་རྩེད་མོ་རྩེ་དགོས་ཀྱི་ཡོད། མ་འོངས་པར་ག་འདྲ་ཆགས་མིན་དཀོན་
མཆོག་གིས་མཁྱེན། ཚང་མ་སློབ་སྦྱོང་སྦྱང་འདོད་མེད་པར་གྱུར་འདུག སློབ་
ཕྲུག་རྣམས་རྩེད་མོ་རྩེ་བར་འཁྲིད་མཁན་དེ་སྐད་གྲགས་ཆགས་ཀྱི་འདུག'
ཅེས་ཀྱང་བཤད་འདུག
སྐབས་དེ་དུས་ང་རང་སློབ་ཕྲུག་ཚོ་དང་མཉམ་དུ་སྐད་ཆ་བཤད་དེ་
མགོ་འཁོར་ནས་ཁོ་ཚོས་བཤད་པ་དེ་གོ་མ་བྱུང་། འོན་ཀྱང་རྗེས་སུ་ངས་སྐད་
ཆ་དེ་དག་གོ་བྱུང་།
ངས་ཤུ་སྒྲ་གཅིག་བརྒྱབ་པ་ན་སློབ་ཕྲུག་ཚོས་ཕྱགས་མ་རེ་ཁྱེར་ཏེ་རུ་
བསྒྲིགས། ངས་ཁོང་ཚོ་ཕྱགས་མའི་མཉམ་དུ་ལུས་རྩལ་རྩེ་རུ་བཅུག་པ་ཡིན།
དེ་ནས་ངས་སློབ་གྲྭའི་ཁོར་ཡུག་ཆ་ཚང་གཙང་མ་བཟོ་རུ་བཅུག་པས། ཁོང་
ཚོས་འཛིན་ཁང་ཚང་མ་སྐོར་བ་བརྒྱབ་སྟེ་ཟུར་དང་གཡས་གཡོན་ཆ་ཚང་
གཙང་བཟོ་བྱས། ཁོ་ཚོས་གད་སྙིགས་ཚང་མ་བསྡུ་རུབ་བྱས་ཏེ་དེ་དག་སི་
རའི་ནང་བླུགས་ཏེ་ང་ཚོའི་མདུན་ལ་སླེབས།
ཤེས་ཡོན་འགན་འཛིན་དང་དགེ་རྒན་རྣམས་ཀྱིས་ཁོ་ཚོར་བལྟས་ནས་
བསྡད།
འདི་ནི་ང་ཚོའི་འཛིན་གྲྭའི་ཡིག་རྒྱུགས་ཀྱི་ཆ་ཤས་ཤིག་རེད། ཤེས་ཡོན་
འགན་འཛིན་གྱིས་ 'གད་འཕྱག་རྒྱུ་དེ་འོས་མཚམས་ཤིག་མཐོང་མ་སོང་
གསུངས།
‘གད་སྙིགས་ནི་ང་ཚོའི་རྒྱལ་ཁབ་ཀྱི་དཀའ་ངལ་ཆེ་ཤོས་དེ་རེད། ནམ་
ཞིག་གད་སྙིགས་དང་ཐལ་རྡུལ་གནས་པ་ཡིན་ན་ང་ཚོའི་རྒྱལ་ཁབ་འདི་
ཡར་རྒྱས་འགྲོ་ཡི་མ་རེད། དེར་བརྟེན་ངའི་ལས་ཀ་དང་པོ་དེ་གད་སྙིགས་
127ཉིན་མོའི་རྨི་ལམ།
ཐོག་ཕར་རྒོལ་བྱ་རྒྱུ་དེ་ཡིན། ང་ཚོས་བཙོག་སྙིགས་མེད་པ་བཟོ་རྒྱུར་འཐབ་
རྩོད་བྱེད་དགོས་ཀྱི་ཡོད། ཕྱགས་མའི་མཉམ་དུ་སྦྱོང་བརྡར་བྱ་རྒྱུ་དེ་མཚོན་
རྟགས་ཙམ་རེད། ངས་སློབ་ཕྲུག་རྣམས་ལ་བསླབས་པའི་སློབ་ཚན་དང་པོ་
དེ་ཕྱགས་མའི་སྦྱོང་བརྡར་དེ་རེད། དུས་རྒྱུན་ང་ཚོས་འཛིན་ཁང་གཙང་མ་
!་ཆགས་བར་གང་ཡང་བྱེད་ཀྱི་མེད། ད་ཆ་ཁོ་ཚོས་ཐལ་རྡུལ་དང་བཙོག་
སྙིགས་ལ་མ་དགའ་བ་བྱ་རྒྱུ་ཤེས་ཡོད།
མ་
ང་ཚོ་སྐད་ཆ་ཤོད་པའི་རིང་སློབ་ཕྲུག་ཚོས་རང་གི་རྐང་ལག་བཀྲུས་
ནས་ངའི་བཀའ་བཀོད་ཉན་པར་ཚུར་ལོག་སླེབས། ངས་ཡང་བསྐྱར་ཤུ་སྒྲ་
ཞིག་བརྒྱབ་པ་ཡིན།
ཤེས་ཡོན་འགན་འཛིན་གྱིས་ ‘ཁྱེད་རང་གི་ཚོད་ལྟ་དེ་ཡ་མཚན་པོ་
ཞིག་འདུག ཁྱེད་ཀྱིས་འཛིན་གྲྭ་བཞི་པའི་སློབ་ཕྲུག་ལ་སློབ་ཁྲིད་བྱེད་
སྐབས་ལས་ཀ་འདི་རིགས་ཚར་ག་ཚོད་བྱས་ཡིན།' ཞེས་གསུངས།
ངས་ཁོང་ལ་ 'ངའི་ཚོད་ལྟ་དེ་བྱེད་སྒོ་འདི་རིགས་ཆེད་དུ་ཡིན། ངས་
བྱེད་སྒོ་དེ་རྣམས་འཛིན་རིམ་བཞི་པའི་སློབ་ཕྲུག་ལ་མ་བསླབ་གོང་འཛིན་
རིམ་དང་པོའི་སློབ་ཕྲུག་ལ་བསླབ་དགོས་འདུག' ཅེས་ཞུས།
ང་ཚོ་སྐད་ཆ་ཤོད་བཞིན་པའི་སྐབས་སློབ་ཕྲུག་རྣམས་ར་བའི་ནང་དུ་
ཕྱིན་ནས་ཤིང་སྡོང་སྟེང་འཛེགས། ངས་ཤུ་སྒྲ་གཉིས་པ་རྒྱག་སྐབས་ཁོང་ཚོ་
ཤིང་སྡོང་ལས་བབས་པ་དང་། ཤུ་སྒྲ་གསུམ་པ་རྒྱག་དུས་སླར་ཡང་ཤིང་སྡོང་
སྟེང་ཡར་འཛེགས། ཡང་ཤུ་སྒྲ་བཞི་པ་རྒྱག་དུས་མར་བབས་ཡོང་།
དགེ་ཆེ་མཆོག་ནས་ ་'རྒན་ལགས། སློབ་སྦྱོང་ཡ་མཚན་པོ་དེ་འདྲ་གང་
རེད། འདི་ཚོ་སློབ་འཁྲིད་མ་བྱེད་པར་ཤེས་འགྲོ་ཡི་རེད། འདི་འདྲའི་སློབ་
128ལེའུ་གསུམ་པ། སློབ་དུས་མཐའ་མའི་སྐབས།
སྦྱོང་གང་འདྲ་རེད།” ཅེས་གསུངས།
མ་རེད།
‘དེང་གི་དུས་ཚོད་ལ་དེ་ཚོ་མ་བསླབ་པར་སུ་གཅིག་གིས་ཤེས་ཐུབ་ཀྱི་
ལར་ནས་ང་ཚོས་དེ་ཚོ་ཤེས་འཇུག་པ་དང་སློབ་འཁྲིད་བྱེད་འཇུག་
གི་མེད། དེ་མ་ཟད་ང་ཚོས་དེ་ཚོ་སློབ་ཕྲུག་རྣམས་ལ་སློབ་དགོས་པ་མཐོང་
གི་མེད།' ཅེས་དགེ་ཆེ་མཆོག་ལ་ཞུས་པ་ཡིན།
'དེ་འདྲ་རང་མ་རེད།' ཅེས་ཁོང་གིས་གསུངས།
དེར་ངས་ ་དེས་ན་འགྲིག ཁྱེད་ཀྱིས་སློབ་གྲྭའི་སློབ་ཕྲུག་ཅི་ཙམ་ཞིག་
ཤིང་སྡོང་སྟེང་འཛེགས་ཐུབ་ཀྱི་ཡོད་མེད་དྲིས་གནང་དང་།' ཞེས་ཞུས་པ་
ཡིན།
དེ་ལྟར་ཤེས་ཡོན་འགན་འཛིན་གྱིས་དེར་ཡོད་པའི་འཛིན་གྲྭ་གཞན་
པའི་སློབ་ཕྲུག་རྣམས་ལ་ཤིང་སྡོང་སྟེང་དུ་སུ་འཛེགས་མིན་འདྲི་སྐབས་སློབ་
ཕྲུག་རེ་ཟུང་ཞིག་ལས་མ་ཐོན།
‘འགན་འཛིན་ལགས། ངས་འཛིན་གྲྭའི་སློབ་ཕྲུག་རྣམས་ལ་ལས་
རིགས་སྣ་ཚོགས་ཐོག་སྦྱོང་བརྡར་སྤྲད་ཡོད། ལས་རིགས་དེ་དག་ལས་ངའི་
ཤེས་ཡོན་སློབ་གསོའི་ཐོག་གི་ཚོད་ལྟའི་ཆ་ཤས་རྣམས་གྲུབ་ཡོད།' ངས་ད་
དུང་ཀུ་རེའི་ཚུལ་དུ་ ་འགན་འཛིན་ལགས། ཁོང་ཚོ་ཡིག་རྒྱུགས་གཏོང་
མཁན་གྱི་མིང་གཞུང་ནང་ཡོད་པས། ཁྱེད་ཀྱིས་ཁོང་ཚོར་སྐར་མ་སྤྲོད་
དགོས་ཀྱི་རེད་དཱ་' ཞེས་ཞུས་པ་ཡིན།
ཁོང་གིས་ཀྱང་ངའི་སྐད་ཆ་དེ་གལ་འགངས་མི་བརྩི་བར་ ་ཁྱེད་ལ་
ཡང་སྐར་མ་དགོས་སམ།” ཞེས་གསུངས།
ངས་ཤུ་སྒྲ་ཡང་བསྐྱར་གཅིག་བརྒྱབ་པ་ན། སློབ་ཕྲུག་ཚོས་བང་ཁྲིའི་
129ཉིན་མོའི་རྨི་ལམ།
ནང་ནས་འཁོར་སྒྲོག་ (spinning tops) དང་དེའི་ཐག་པ་བཏོན་ཏེ་རྩེད་མོ་
རྩེ་རྒྱུ་འགོ་བཙུགས། དེ་ནི་དུས་རྒྱུན་བུ་ཚོས་རྒྱ་ལམ་སྟེང་རྩེ་བའི་དོན་མེད་
ཀྱི་རྩེད་མོ་རྩེས་པ་དང་འདྲ་ཡི་མེད། འདིར་ངའི་སློབ་ཕྲུག་རྣམས་སྐད་ཅོར་
མེད་པར་གོ་རིམ་ལྡན་པའི་ངང་རྩེ་བཞིན་ཡོད་ལ། ཕན་ཚུན་མགོ་སྐོར་
གཏོང་རེས་བྱེད་ཀྱི་མེད། ཁོ་ཚོར་ས་ཆ་ཚད་བཀག་རེ་བགོས་ཡོད་པ་དང་།
རང་གི་རུ་དཔོན་གྱི་ལམ་སྟོན་དེར་ཉན་བཞིན་ཡོད།
འདིར་འཛོམས་པའི་མི་ཚང་མ་ཆུང་དུས་སྐབས་འཁོར་སྒྲོག་རྩེ་མྱོང་བ་
ཤ་སྟག་ཡིན་པས་ཁོང་ཚོ་སྐྱིད་པོ་བྱུང་འདུག
ཤེས་ཡོན་འགན་འཛིན་གྱིས་ ‘ཁོང་ཚོ་ལ་འཁོར་སྒྲོག་རྩེ་སྟངས་སུས་
བསླབས་པ་རེད། ཁོང་ཚོས་གོ་རིམ་ལྡན་ཞིང་སྒྲིག་གཞི་གཞིར་བཟུང་རྩེ་ཡི་
ཡོད་པའི་བཟོ་འདུག' ཅེས་གསུངས།
དེར་ངས་ ་འགན་འཛིན་ལགས། ང་ཚོའི་སྦྱོང་བརྡར་བྱེད་ས་ནི་རྒྱུག་
ཆུའི་འགྲམ་ལ་རེད། ང་ཚོ་དེར་ཕྱིན་ནས་བྱེད་སྒོ་འདི་རིགས་སྣ་ཚོགས་སྤེལ་
གྱི་ཡོད། ཁོང་ཚོས་རྩེད་མོ་བརྒྱུད་ནས་ཤེས་བྱ་སྣ་ཚོགས་ཤེས་ཀྱི་ཡོད།' ཅེས་
ཞུས་པ་ཡིན།
དེར་ཤེས་ཡོན་འགན་འཛིན་གྱིས་ ་དེ་བདེན་པ་རེད། ཉེ་ཆར་ངས་ཕྲུ་
གུ་དེ་ཚོ་རྩེད་མོའི་ཁྲོད་ནས་སློབ་སྦྱོང་ཤེས་ཀྱི་ཡོད་པའི་སྐོར་ལྟ་ཀློག་བྱས་
པ་ཡིན་' ཞེས་གསུངས། དེ་ནས་ཁོང་གིས་དགེ་ཆེའི་ཕྱོགས་ལ་བལྟས་ནས་
‘བྱེད་སྒོ་འདི་ཚོ་ཁྱེད་ཀྱིས་སློབ་གྲྭའི་ནང་ངོ་སྤྲོད་ག་དུས་བྱ་རྒྱུ་ཡིན་ནམ།
ཞེས་བཀའ་འདྲི་གནང་།
དགེ་ཆེ་མཆོག་ནས་ 'ང་ཚོས་འདི་ཚོ་སློབ་ཀྱིན་བསྡད་ན་བསླབ་གཞི་
130ལེའུ་གསུམ་པ། སློབ་དུས་མཐའ་མའི་སྐབས།
རྣམས་ག་དུས་ཚར་ཀྱི་རེད། ཁོང་དགེ་རྒན་གཏན་འཇགས་ཤིག་མ་རེད།
ཁོང་གིས་གང་ཐུབ་པ་དེ་བྱས་ཏེ་ ་འདི་ནི་ཚོད་ལྟ་ཞིག་རེད། ངས་གང་ཐུབ་
བྱས་པ་ཡིན། གཞན་ལྷག་མ་ངས་བྱེད་ཐུབ་མ་སོང་། སློབ་ཕྲུག་ཚོས་བྱེད་ཐུབ་
མ་སོང་།” ཞེས་བཤད་ཀྱི་རེད། ཁྱེད་ཀྱིས་ཀྱང་ཁོང་གི་གསུངས་པ་དེར་མོས་
མཐུན་གནང་གི་རེད་ལ། ཚོད་ལྟའི་གྲུབ་འབྲས་ཡག་ཉེས་གང་ཡིན་རུང་
དེར་ངོས་ལེན་བྱེད་དགོས་ཀྱི་རེད་ཅེས་གསུང་གི་རེད། ཕྱོགས་གཞན་ཞིག་
ལ་ང་ཚོ་ནི་བསླབ་གཞིས་བསྡམས་བཞག་ཡོད། མ་གཞི་ཁྱེད་རང་། ཁྱེད་
རང་གིས་ང་ཚོར་བསླབ་གཞི་མི་ཚར་བ་གང་ཡིན་པ་དང་། ཡིག་རྒྱུགས་ཀྱི་
གྲུབ་འབྲས་ཡག་པོ་མེད་པའི་རྒྱུ་མཚན་གང་ཡིན་པ། དེ་བཞིན་ལས་ཀ་དུས་
ཐོག་ཏུ་མི་ཚར་བ་གང་ཡིན་ནམ་སོགས་ཡིག་ཐོག་ཏུ་འདྲི་རྩད་གནང་གི་
ཤེས་ཡོན་འགན་འཛིན་དགོད་ཙམ་བྱས་ནས་གང་ཡང་མ་གསུངས།
ཁོང་བཀའ་མོལ་དེར་མོས་པོ་མ་བྱུང་ཡང་རང་གི་བསམ་འཆར་འདོན་རྒྱུར་
ཡོད་པ།' ཞེས་ཞུས་སོང་།
གཅུན་འདོམས་བྱས་ཡིན་པ་ངས་ཤེས་བྱུང་།
དེ་ནས་ངས་བསྐྱར་དུ་ཤུ་སྒྲ་ཞིག་བརྒྱབ་པ་ན་སློབ་ཕྲུག་ཚོས་འོག་
འཇུག་ཕུད་དེ་རུ་བསྟར་བསྒྲིགས་པ་དང་། ཀྲོང་ངེར་ལངས་བསྡད། ཁོང་
ཚོའི་གཟུགས་རིས་ཡག་ཅིང་གཙང་ལ་སྐྲ་དང་རྐང་ལག་རྣམས་གཙང་ཐིང་
ངེར་ཡོད། བྲམ་ཟེའི་བུ་རྣམས་ཀྱི་སྲུང་བ་རྣམས་གཙང་ངེར་ཡོད། ཁོ་ཚོ་
ཚང་མའི་སེན་མོ་རྣམས་འཛོར་པོ་མེད་ཅིང་། སྐྲ་རྣམས་ཁམས་གཙང་མར་
བྲེགས་ཡོད། ཁོང་ཚོའི་མིག་རྣམས་གསལ་ཞིང་ཞྭ་མོ་རྣམས་གཙང་ངེར་
ཡོད།
131ཉིན་མོའི་རྨི་ལམ།
ཤེས་ཡོན་འགན་འཛིན་དགོད་ཙམ་བྱས་ཏེ་ ་ཁྱེད་ཀྱིས་འདི་ཚོ་དུས་
ཡུན་ཇི་ཙམ་རིང་ནས་གྲ་སྒྲིག་བྱས་པ་ཡིན། ཁོ་ཚོས་གཙང་སྦྲ་འཕྲོད་བསྟེན་
འདི་ཚོ་ཤེས་པར་ཁྱེད་ཀྱིས་འབད་བརྩོན་མང་པོ་བྱས་ཡོད་ཤག་རེད།' ཅེས་
དྲིས་བྱུང་།
ངས་ ་གྲ་སྒྲིག་དེ་འདས་པའི་ཟླ་བ་དྲུག་ཙམ་རིང་བྱས་པ་ཡིན་ལ། ངས་
ཟླ་བ་དྲུག་ཙམ་རིང་འདིའི་ཐོག་འབད་བརྩོན་བྱེད་བཞིན་ཡོད་པ་དེ་ཁྱེད་
ཀྱིས་མཁྱེན་གསལ་རེད།” ཅེས་ཞུས་པ་ཡིན།
ངས་ཡང་བསྐྱར་ཤུ་སྒྲ་ཞིག་བརྒྱབ་པ་དང་། ཁོང་ཚོས་འོག་འཇུག་ཡར་
གྱོན་ནས་ཡང་བསྐྱར་བང་བསྒྲིགས། གུས་འདུད་ཞུས་ཏེ་གྲོལ།
དེ་ནས་དགེ་ཆེ་མཆོག་གིས་ཟུར་ཟའི་ངང་ “ད་ཡིག་རྒྱུགས་ཚར་སོང་
ངམ།” ཞེས་དྲིས།
“ད་ལྟ་ཚར་མེད། ཁྱེད་ཚོ་ཚང་མ་འཛིན་ཁང་རྗེས་མའི་ནང་དུ་ཕེབས་
དང་།” ཞེས་ཞུས་པ་ཡིན།
དགེ་ཆེ་མཆོག་གིས་ “ཡིན་དང་ཡིན། ཁྱེད་ཀྱིས་ཉིན་ཤས་རིང་འཛིན་
ཁང་དེ་བེད་སྤྱོད་བཏང་ནས་ང་ཚོ་སུ་ཡང་འཛུལ་དུ་མ་བཅུག་པར་བཞག་
སོང་། ཁྱེད་ཀྱིས་དེའི་ནང་གཅིག་གསོག་བཞིན་འདུག མ་རེད་དམ།” ཞེས་
གསུངས།
ངས་ཁོང་ལ་ “དེ་ཁྱེད་རང་གིས་གཟིགས་ན་ཤེས་ཀྱི་རེད།” ཅེས་ཞུས་
པ་ཡིན།
ང་ཚོ་འཛིན་ཁང་དེའི་ནང་དུ་འཛུལ་བ་ཡིན།
འགན་འཛིན་མཆོག་ནས་ཡར་འཛུལ་མ་ཐག “འདི་འགྲེམས་སྟོན་ཁང་
132ལེའུ་གསུམ་པ། སློབ་དུས་མཐའ་མའི་སྐབས།
ཆུང་ཆུང་ཞིག་འདྲ་པོ་འདུག” ཅེས་གསུངས།
དགེ་ཆེ་མཆོག་གིས་ “ངས་སྔ་ས་ནས་དྭོགས་པ་ཟ་བྱུང༌། སློབ་ཕྲུག་
དེ་ཚོ་ཕར་རྒྱུགས་ཚུར་རྒྱུགས་བྱས་ཏེ་གྲ་སྒྲིག་ཞེ་པོ་བྱེད་ཀྱི་འདུག” ཅེས་
གསུངས།
“ཁོང་ཚོས་ལས་ཀ་དེ་བྱེད་དུས་སྤྲོ་སེམས་ཀྱིས་འཁོལ་ནས་འདུག ངས་
འགྲེམས་སྟོན་འདི་ཁྱེད་ཚོའི་འདོད་པ་བཞིན་གྲ་སྒྲིག་བྱེད་དགོས་པ་དང་།
ངའི་ངོས་ནས་ལམ་སྟོན་གང་ཡང་བྱེད་ཀྱི་མིན་ནམ་ལབ་ཡོད།” ཅེས་ཞུས་
པ་ཡིན།
ཤེས་ཡོན་འགན་འཛིན་གྱིས། “ཨ་ལས། དེ་ཚོ་ཚང་མ་ཁོ་རང་ཚོའི་ངོས་
ནས་སྒྲིག་གཤོམ་བྱས་པ་རེད་དམ།” ཞེས་དྲིས་བྱུང་།
ངས་ “ལགས་རེད།” ཅེས་ལན་བཏབ་པ་ཡིན།
“ང་རང་ཡིད་ཆེས་ཀྱི་མི་འདུག དེ་ཡོང་མི་སྲིད་པ་ཞིག་རེད། དེ་ཚོ་
ཚང་མ་སྒྲིག་གཤོམ་ཧ་ལས་པ་བྱས་འདུག” གསུངས།
ངས་དེར་ལན་འདེབས་གང་ཡང་བྱས་མེད། ངའི་ལས་ཀ་རང་གིས་ཁ་
གྲགས་བཞིན་ཡོད།
“ཁྱེད་ཀྱིས་འདི་ཚོ་གང་ནས་ཁྱེར་ཡོང་བ་ཡིན། འདི་ཚོ་ཚང་མ་རང་
བྱུང་ཚན་རིག་སྦྱོང་རྒྱུའི་ཆེད་དུ་ཕན་ཐོགས་ཧ་ཅང་ཆེན་པོ་ཡོད་རེད།”
ཅེས་ཤེས་ཡོན་འགན་འཛིན་གྱིས་དྲིས་བྱུང་།
ངས་ཁོང་ལ་ “དེ་ཚོ་རང་བྱུང་ཁམས་རང་གི་རེད། ང་ཚོ་ཕྱི་ལ་རང་བྱུང་
ཚན་རིག་སྦྱོང་བར་འགྲོ་སྐབས་བསགས་པ་ཤ་སྟག་རེད།” ཅེས་ཞུས་པ་ཡིན།
དགེ་ཆེ་མཆོག་གིས་ “ཕལ་ཆེར་ཁོང་ཚོ་རི་སྐོར་ཕྱིན་ས་དེ་ནས་རག་
133ཉིན་མོའི་རྨི་ལམ།
ཡོད་ཀྱི་རེད།” གསུངས།
ཤེས་ཡོན་འགན་འཛིན་གྱིས། “དཔེ་མི་སྲིད་པའི་ཡག་པོ་རེད། འདི་ཚོ་
མ་བཤིགས་པར་རང་འཇགས་ཞོག
འདི་སློབ་གྲྭ་སྤྱི་ཡོངས་ལ་ཕན་ཐོགས་
འདུག ད་དུང་ང་ཚོས་དགེ་རྒན་གཞན་ཚོ་ལ་དེའི་སྟེང་ཁ་སྣོན་འདྲ་རྒྱག་རྒྱུ་
ཡོད་མེད་འདྲི་ཆོག་གི་རེད།” ཅེས་གསུངས།
དེ་ནས་དགེ་ཆེ་མཆོག་གིས་ “དེས་ན་དགེ་རྒན་ཚོས་སློབ་ཚན་ག་དུས་
འཁྲིད་དགོས་རེད་དམ།” ཞེས་ཤབ་ཤུབ་ཏུ་དྲིས།
སློབ་ཕྲུག་ཚོས་འགྲེམས་སྟོན་གྱི་དཀར་ཆག་གྲ་སྒྲིག་བྱས་ཡོད་པས། དེ་
ཤེས་ཡོན་འགན་འཛིན་གྱིས་གཟིགས་ཏེ་དགའ་པོ་བྱུང་བ་ན་ “ཁོང་ཚོར་
རྔན་པ་ཞིག་སྤྲོད་དགོས་འདུག” གསུངས།
ངས་ཁོང་ལ་ “འགན་འཛིན་ལགས། འགྲེམས་སྟོན་ཁང་གི་ཆེད་དུ་
དངོས་པོ་བསྡུ་རུབ་བྱེད་རྒྱུ་དེ་ཉིད་དགའ་བ་སྐྱེ་འོས་པ་ཞིག་རེད། དེ་ཁོ་
ཚོའི་རྔན་པ་རེད། ལྷག་པར་དུ་འགྲེམས་སྟོན་ཁང་འདི་ཉིད་ཁོ་ཚོའི་རྔན་པ་
རེད།” ཅེས་ཞུས་པ་ཡིན།
“ཡིན་ནའང་་་་་” ཞེས་ཁོང་གི་སྐད་ཆའི་མཇུག་མ་གསུངས་པར་
མཚམས་བཅད། ང་རང་ཁ་ཁུ་སིམ་མེར་བསྡད་པ་ཡིན།
འཛིན་ཁང་གི་ཟུར་ཞིག་ཏུ་ཨ་ལད་པད་ཀོ་མང་པོ་བཞག་ཡོད།
བྱུང་།
ཤེས་ཡོན་འགན་འཛིན་གྱིས་ “དེ་ཚོ་སུས་བཟོས་པ་རེད།” ཅེས་དྲིས་
“སློབ་ཕྲུག་ཚོས་བཟོས་པ་ཡིན་དང་ཡིན། འདིའི་ནང་གི་དངོས་པོ་ཚང་
མར་ངས་ཐེ་བྱུས་གང་ཡང་བྱས་མེད།” ཅེས་ཞུས་པ་ཡིན།
134ལེའུ་གསུམ་པ། སློབ་དུས་མཐའ་མའི་སྐབས།
ཡང་ཁོང་གིས་ “ཡིན་ནའང་ཁོང་ཚོས་འཇིམ་བཟོ་དེ་ཚོ་ག་དུས་བཟོས་
པ་རེད།” ཅེས་གསུངས།
ངས་ “དེ་ཚོ་རྒྱུག་ཆུའི་འགྲམ་ལ་བཟོས་པ་དང་གཟའ་མཇུག་སྐབས་
དེར་སྲེག་གི་ཡོད།” ཅེས་ཞུས།
“ཁྱེད་རང་དངོས་གནས་རིག་པ་གྲུང་པོ་ཡོད་ས་རེད། ཁྱེད་ཀྱི་ཚོད་ལྟ་
དེ་ཧ་ལས་པ་རེད་འདུག ཁྱེད་ལ་དམིགས་བསལ་གྱི་ཡོ་བྱད་གང་ཡང་མེད་
ནའང་རྒྱུག་ཆུའི་འགྲམ་ལ་ཕྱིན་ནས་འདམ་བག་གི་ཨ་ལད་པད་ཀོ་བཟོས།
དཔེ་མི་སྲིད་ཡག་པོ་རེད།” ཅེས་གསུངས་པ་དང་། ཁོང་དགའ་པོ་ཞེ་དྲག་
བྱུང་འདུག
ངས་ཁོང་ལ་མུ་མཐུད་ཤོད་རྒྱུའི་གོ་སྐབས་མ་བྱིན་པར། “ཁྱེད་རང་
འཁྱུག་ཙམ་རིང་བར་ཁྱམས་ནང་ཕེབས་དང་། ངས་ཁྱེད་ལ་སྤྱན་བསྟར་ཞིག་
ཞུ་རྒྱུ་ཡོད།” ཅེས་ཞུས་པ་ཡིན།
ཁོང་ཚོ་རྐུབ་སྟེགས་སྟེང་འཁོད་སྐབས་དགེ་ཆེ་མཆོག་བློ་གཡེང་བྱེད་
བཞིན་པ་སྣང་། ཁོང་གིས་ “སྐུ་ཞབས་ལགས། གཅིག་བྱས་ན་ང་ཚོས་འདི་
ཚོ་ཚང་མ་བྱེད་ཐུབ་འོང་། འོན་ཀྱང་སློབ་ཚན་ག་དུས་ཁྲིད་དགོས་རེད་
དམ།” ཅེས་དྲིས་བྱུང་།
དེ་ནས་ངས་ཤོག་བྱང་འགའ་ཤས་ཁྱེར་ཡོང་བ་ཡིན། ཤོག་བྱང་གཅིག་
གི་སྟེང་དུ་དེ་སྔོན་ངས་འཛིན་གྲྭ་ཐོག་མར་ལེན་སྐབས་ཀྱི་སློབ་ཕྲུག་ཚོའི་
ཡིག་གཟུགས་ཀྱི་དཔེ་རྣམས་དང་། གཞན་དེར་སློབ་ཕྲུག་ཚོའི་ད་ལྟའི་ཡིག་
གཟུགས་ཀྱི་དཔེ་རྣམས་ཡོད། ཤོག་བྱང་དེར་འགོ་བརྗོད་གཅིག་ཡོད་པ་ནི་
‘ཡིག་གཟུགས་ཀྱི་འགྱུར་ལྡོག་” ཅེས་གསལ་ཡོད།
135ཉིན་མོའི་རྨི་ལམ།
དེར་ཡོད་པའི་མི་ཚང་མས་སློབ་ཕྲུག་རྣམས་ཀྱི་ཡིག་གཟུགས་ཡར་
རྒྱས་ཕྱིན་པའི་འགྱུར་ལྡོག་དེར་ཡི་རང་ཞུས་ཀྱང་། དགེ་རྒན་གཅིག་གིས་
“འདི་སློབ་ཕྲུག་ཡིག་གཟུགས་ལེགས་པ་ཞིག་གིས་ཆེད་དམིགས་བྲིས་ཏེ་
མིག་སྟོན་བྱས་པ་ཞིག་ཡིན་གྱི་རེད།” ཅེས་དགེ་རྒན་གཞན་ཞིག་ལ་ལྐོག་
ལབ་བརྒྱབ།
ཁོང་གིས་ཚིག་ངན་བཤད་པ་དེར་ང་རང་མ་དགའ་བར་གྱུར་ཀྱང་
སྣང་མེད་དུ་བཞག་པ་ཡིན། དེ་གལ་གནད་ཆེན་པོ་བརྩིས་ན་རང་ཤེད་ཚ་
པོ་ཞིག་འདུག སྐབས་དེར་ཤེས་ཡོན་འགན་འཛིན་གྱིས་ང་ལ་ “ཁྱེད་ཀྱིས་
འགྱུར་ལྡོག་དེ་འདྲ་གང་འདྲ་བླངས་ཡིན།” ཞེས་དྲིས་བྱུང་།
ངས་ “ཐབས་ཤེས་སྣ་ཚོགས་སྤྱད་པ་ཡིན།” ཞེས་ཞུས་པ་ཡིན།
“གལ་ཏེ་ཐབས་ཤེས་དེ་ཚོ་ང་ཚོའི་སློབ་གྲྭའི་ནང་ངོ་སྤྲོད་བྱས་ན་གང་
འདྲ་འདུག་གམ།” ཞེས་དྲིས།
“དེ་ཡོང་གི་རེད། ངས་གྲུབ་འབྲས་ལྡན་པ་ཞིག་བྱེད་ཐུབ་ཀྱི་རེད།”
ཅེས་ཞུས་པ་ཡིན།
དེ་ནས་ངས་དེབ་གཅིག་ཁྱེར་ཡོང་བ་ཡིན། དེབ་དེའི་ནང་འདས་པའི་
ཟླ་བ་དྲུག་གི་རིང་ངའི་སློབ་ཕྲུག་ཚོས་དཔེ་དེབ་ཅི་ཙམ་ལྟ་ཀློག་བྱས་ཡོད་
པའི་གནས་ཚུལ་འཁོད་ཡོད། དེབ་དེའི་ཤོག་ངོས་རེ་རེའི་སྟེང་སློབ་ཕྲུག་རེ་
རེའི་མིང་དང་། དེའི་འོག་ཏུ་སློབ་ཕྲུག་རང་སོ་སོའི་ཡིག་གཟུགས་ཐོག་རང་
ཉིད་ཀྱིས་བཀླགས་པའི་དཔེ་དེབ་ཀྱི་མིང་རྣམས་བྲིས་ཡོད། དེབ་ཀྱི་ཤོག་
ངོས་མཐའ་མར་ངས་སློབ་ཕྲུག་གི་གྲངས་འབོར་དང་། ཁོང་ཚོས་བཀླགས་
པའི་དཔེ་དེབ་ཀྱི་གྲངས་འབོར། སློབ་ཕྲུག་རེས་ཆ་
་རེས་ཆ་སྙོམས་དཔེ་དེབ་ག་ཚོད་
136ལེའུ་གསུམ་པ། སློབ་དུས་མཐའ་མའི་སྐབས།
བཀླགས་པའི་གྲངས་ཐོ། དཔེ་དེབ་མང་ཤོས་ཀློག་མཁན་དང་ཉུང་ཤོས་ཀློག་
མཁན་གྱི་གྲངས་ཐོ་སོགས་བཀོད་ཡོད། དེ་ཙམ་མ་ཟད་ཁོ་ཚོས་དགའ་མོས་
བྱེད་ས་དང་དེ་ཙམ་དགའ་མོས་མི་བྱེད་སའི་དཔེ་དེབ་རྣམས་ཐོ་འགོད་བྱས་
ཡོད། ཁོང་ཚོས་ལྟ་ཀློག་བྱས་པའི་དཔེ་དེབ་རྣམས་སློབ་ཚན་དགའ་ཕྱོགས་
ཀྱི་ཆ་ནས་ས་བཅད་ཕྱེ་ཡོད།
ཤེས་ཡོན་འགན་འཛིན་གྱིས་དེ་དག་མཐོང་སྐབས་ཧ་ལས་ཏེ་ “སློབ་
ཕྲུག་ཚོས་དཔེ་དེབ་ཧ་ཅང་མང་པོ་བཀླགས་འདུག དེའང་སློབ་ཚན་འདྲ་
མིན་ཐོག་བཀླགས་འདུག ཁོ་ཚོས་ག་དུས་ཀློག་གི་ཡོད་དམ།” གསུངས།
ངས་ “འགན་འཛིན་ལགས། ཁོ་ཚོས་དེབ་དེ་ཚོ་བཀླགས་པ་དེ་དངོས་
ཡོད་རེད། ཁོང་ཚོས་དེབ་དེ་ཚོ་ངའི་མདུན་དུ་བཀླགས་པ་རེད།” ཅེས་ཞུས།
དེ་ནས་ཤེས་ཡོན་འགན་འཛིན་གྱིས་སློབ་གྲྭའི་དགེ་ཆེ་མཆོག་ལ་
“སློབ་གྲྭ་འདིའི་འཛིན་རིམ་བདུན་པའི་སློབ་ཕྲུག་ཚོས་འདས་པའི་ཟླ་བ་
དྲུག་གི་རིང་དཔེ་དེབ་ཇི་ཙམ་བཀླགས་ཡོད་དམ།” ཞེས་བཀའ་འདྲི་གནང་།
དེར་དགེ་ཆེ་མཆོག་ནས་ “ཁོང་ཚོས་དེབ་དེ་འདྲ་མང་པོ་གང་འདྲ་
ཀློག་ཐུབ་བམ། གལ་ཏེ་ཁོང་ཚོས་དེ་འདྲ་ཀློག་བསྡད་ན་རྒྱུན་གཏན་གྱི་ལོ་
རྒྱུས་རིག་པ་དང་། ས་ཁམས་རིག་པ། དབྱིབས་རྩིས་རིག་པ་སོགས་སྦྱང་པའི་
དུས་ཚོད་ག་ནས་རག་གི་རེད།” ཅེས་ཞུས་སོང་།
ཤེས་ཡོན་འགན་འཛིན་གྱིས་ཅི་ཡང་མ་གསུངས་པར་བསམ་བློ་གཏོང་
གིན་བཞུགས། དེ་ནས་ཁོང་གིས་ང་ལ་ “ཁྱེད་ཀྱི་འཛིན་གྲྭའི་སློབ་ཕྲུག་
རྣམས་སྐད་ཡིག་ཡིག་རྒྱུགས་གཏོང་མི་དགོས་པར་ཡིག་རྒྱུགས་འཕྲོད་པ་
ཡིན། བྱས་ན་ད་ལྟ་གང་ལུས་ཡོད་དམ།” ཞེས་དྲིས་བྱུང་།
137ཉིན་མོའི་རྨི་ལམ།
ངས་སློབ་ཕྲུག་ཚོས་འབྲི་འགོད་བྱས་པའི་ལག་བྲིས་དུས་དེབ་ཅིག་
སྟོན་པར་ཁོང་གིས་ “འདི་ཚོ་ཚང་མ་ཁོང་ཚོས་བྲིས་པའི་རྩོམ་ཡིག་རེད་
དམ།” གསུངས།
ངས་ “ལགས་རེད།” ཅེས་ཞུས་པ་ཡིན།
“འདིའི་ནང་ལ་སྙན་རྩོམ་གཉིས་གསུམ་རེ་ཡོད་པ་འདྲ། འདི་ཚོ་ཡང་
ཁོང་ཚོས་བྲིས་པ་རེད་དམ།” ཞེས་དྲིས། “ལགས་རེད། དེང་སྐབས་སློབ་
ཕྲུག་གཉིས་ཀྱིས་སྙན་རྩོམ་འབྲི་བར་འབད་བརྩོན་བྱེད་བཞིན་ཡོད།” ཅེས་
ཞུས་པ་ཡིན།
“ཁྱེད་ཀྱིས་ཁོང་ཚོས་བྲིས་པ་དེ་ཚོར་འགྱུར་བ་དང་བཟོ་བཅོས་དེ་འདྲ་
“མེད། ཅི་ཡང་གཏོང་གི་མེད། ཁོང་ཚོས་གང་བྲིས་པ་དེ་ག་རང་འཇོག་
གཏོང་གི་ཡོད་དམ།”
གི་ཡོད།”
“དེ་ཚོ་སློབ་ཕྲུག་རང་ཉིད་ཀྱིས་བྲིས་པ་རེད་དམ་ཡང་ན་གཞན་ནས་
བཤུས་པ་རེད། ཁྱེད་ཀྱིས་རྩོམ་ཡིག་འབྲི་སྟངས་སྐོར་ཁོ་ཚོར་བསམ་ཚུལ་
གང་ཡང་བཏོན་མེད་དམ།”
“མི་གཞན་གྱིས་བྲིས་པ་དེ་བཤུ་འབྲི་རྒྱག་ན་དོན་སྙིང་གང་ཡོད་དམ།
ངས་ཁོང་ཚོར་སོ་སོའི་སེམས་ནང་གང་དྲན་པ་དེ་འབྲི་དགོས་པ་ཙམ་བཤད་
ཀྱི་ཡོད་ལ། ཁོ་ཚོས་གང་བྲིས་པ་དེ་ཉིད་དཔར་དུ་འདེབས་ཀྱི་ཡོད། ཁོ་ཚོས་
རང་ཉིད་ཀྱི་སྙན་རྩོམ་དེ་ཚོར་དགའ་པོ་བྱེད་ཀྱི་འདུག་པ་དང་། ངས་དེ་ཚོ་
དཔར་འདེབས་བྱེད་ཀྱི་ཡོད།” ཅེས་ཞུས་པ་ཡིན།
“དེ་ཚོ་དམིགས་བསལ་སློབ་དུས་ཡིག་རྒྱུགས་ཆེད་དུ་རེད་དམ།”
138ལེའུ་གསུམ་པ། སློབ་དུས་མཐའ་མའི་སྐབས།
“མ་རེད། ང་ཚོས་དུས་དེབ་འདི་འདས་པའི་ཟླ་བ་གསུམ་ནང་ཟླ་རེར་
འཆར་ཅན་བཏོན་པ་ཡིན། ད་ལྟ་སློབ་དུས་ཡིག་རྒྱུགས་ཆེད་སྤྱན་འབུལ་
ཞུས་པ་ལས་དེའི་ཆེད་དུ་དམིགས་བསལ་གྲ་སྒྲིག་བྱས་པ་ཞིག་མིན།” ཞེས་
ཞུས།
དེར་ཤེས་ཡོན་འགན་འཛིན་མཉེས་པོ་བྱུང་ནས་མགོ་བོ་ལྕོག་ལྕོག་
གནང་བ་དང་། “དངོས་གནས་དཀའ་ལས་བརྒྱབ་འདུག ཁྱེད་རང་གིས་
ལས་ཀ་རླབས་ཆེན་ཞེ་དྲག་བྱེད་ཀྱི་འདུག ཟླ་བ་དྲུག་ནང་གྲུབ་འབྲས་ཧ་
ལས་པ་ཐོན་འདུག” ཅེས་གསུངས།
སྐབས་དེར་དགེ་ཆེ་མཆོག་བར་དུ་འཚངས་ནས་ “ལོ་རྒྱུས་སློབ་ཚན་
དང་། ས་ཁམས་སློབ་ཚན། དབྱིབས་རྩིས་སློབ་ཚན་གྱི་ཡིག་རྒྱུགས་ག་དུས་
གཏོང་གནང་རྒྱུ་ཡིན་ནམ། ང་ཚོ་ཉིན་རྒྱབ་ལའང་འདི་ག་རང་སྡོད་དགོས་
སམ།” ཞེས་དྲིས་བྱུང།
ཕལ་ཆེར་ཁོང་གིས་ང་ལ་བརྙས་བརྐོ་འདོད་ཡོད་པ་རེད། ངས་ཨང་
རྩིས་དང་ས་ཁམས་སློབ་ཚན་ཐོག་ཞེ་དྲག་བྱས་མེད་པ་ཁོང་གིས་གསལ་
ཐིང་ངེར་ཤེས་གསལ་རེད།
“ངས་ས་ཁམས་དང་ཨང་རྩིས་སློབ་ཚན་ཐོག་གང་ཡང་བྱེད་ཐུབ་མ་
སོང་། འོན་ཀྱང་ངས་ལོ་འཁོར་ཡིག་རྒྱུགས་མ་བཏང་གོང་བསླབས་ཟིན་པ་
བྱེད་ཀྱི་ཡིན། རྒྱལ་རབས་སློབ་ཚན་ལ་མཚོན་ནའང་ཆ་ཚང་འཁྲིད་མ་ཐུབ་
པར་ལུས་ཡོད།” ཅེས་ཞུས་པ་ཡིན།
དེར་དགེ་ཆེ་མཆོག་གིས་ “ཨོའ། སློབ་ཚན་གལ་ཆེ་བ་ཚང་མ་ལུས་
འདུག” ཅེས་གསུངས།
139ཉིན་མོའི་རྨི་ལམ།
ཤེས་ཡོན་འགནའཛིན་གྱིས་ “དེ་ཁྱེད་རང་གི་མཐོང་ཚུལ་ཡིན་པ་ལས་
ཁོང་གི་མཐོང་ཚུལ་མ་རེད། ཁྱེད་རང་གི་མཐོང་སྣང་ལ་སློབ་ཚན་ནང་ནས་
ལོ་རྒྱུས་དང་། ས་ཁམས། ཨང་རྩིས་དེ་ཚོ་འཁྲིད་རྒྱུ་དཀའ་ལས་ཁག་ཤོས་
ཤིག་ལ་ངོས་འཛིན་གྱི་ཡོད་རེད།” ཅེས་གསུངས། དེ་དུས་ཤེས་ཡོན་འགན་
འཛིན་མཆོག་བློ་སེམས་སྤྲོ་བའི་ངང་རེད། དེར་བརྟེན་དགེ་ཆེ་མཆོག་གིས་
ཁོང་ལ་ཡ་ལན་བསློགས་ཏེ་ “འགན་འཛིན་ལགས། དེའང་ཁྱེད་རང་གི་
གཟིགས་ཚུལ་ཡིན་ནམ། ཁྱེད་ལའང་སློབ་ཚན་དེ་ཚོའི་གྲུབ་འབྲས་དགོས་
ཡོད་ཟེར་གྱི་ཡོད་པ།” ཞེས་བཤད།
སྐད་ཆ་དེ་ལྟར་ཤོད་ཀྱིན་ཅུང་ལྷོད་དུ་སོང་བ་དང་། མི་ཚང་མ་ལོག་
གྲབས་བྱེད་བཞིན་འདུག ཤེས་ཡོན་འགན་འཛིན་གྱིས་ “ཁྱེད་ཀྱི་ཡིག་
རྒྱུགས་ཨང་ཤོག་གང་དུ་ཡོད།” ཅེས་དྲིས་བྱུང་།
“ངས་དེ་ཚོ་གྲ་སྒྲིག་རྩ་བ་ནས་བྱས་མེད།” ཅེས་ཞུས་པ་ཡིན།
“བྱས་ན་ཁྱེད་རང་གི་འཛིན་གྲྭ་འདི་ཡིག་ཚད་ནས་གུ་ཡངས་བཏང་བ་
ཡིན།” ཞེས་གསུངས།
140ལེའུ་བཞི་པ། ཆེས་མཐའ་མའི་འདུ་འཛོམས།
ལེའུ་བཞི་པ། ཆེས་མཐའ་མའི་འདུ་འཛོམས།
གཅིག
༄༅། །སློབ་དུས་ཡིག་རྒྱུགས་གྲུབ་ནས་ཉིན་ཤས་རྗེས་ང་རང་ལས་རོགས་
འགའ་ཤས་དང་མཉམ་དུ་གླེང་མོལ་བྱེད་ཀྱིན་བསྡད།
ཅནྡྲ་ཤཱན་ཀཱར་གྱིས་ “ཁྱེད་རང་མི་ཧ་ལས་དགོས་པ་ཞིག་རེད་འདུག
ཁྱེད་ཀྱི་ཚོད་ལྟ་དེ་ལེགས་གྲུབ་བྱུང་ཡོད་པར་ངས་ངོས་ལེན་ཞུ་ཡི་ཡོད།
དམའ་རིམ་སློབ་གྲྭ་ཞིག་གི་ནང་དུ་དེ་འདྲ་ཡོང་ཐུབ་རྒྱུར་ང་ཚོས་ཡིད་ཆེས་
གཏན་ནས་བྱས་མེད།” ཅེས་ཟེར།
བྷདྲ་ཤཱན་ཀཱར་གྱིས་དེ་ལས་ལྡོག་སྟེ། “ཁོང་གིས་ཨིན་ཡིག་ཤེས་ཀྱི་ཡོད་
རེད། བྱས་ཙང་ཁོང་གིས་ཨིན་ཡིག་དཔེ་དེབ་བཀླགས་ཏེ་དེ་ནས་བསམ་
ཚུལ་གསར་པ་མང་པོ་རག་གི་ཡོད་རེད།” ཟེར།
ཅཱམ་པཱཀ་ལཱལ་གྱིས་ “གཅིག་བྱས་ན་དེ་འདྲ་ཡིན་སྲིད། ཡིན་ནའང་།
ཁོང་གིས་འགྲོ་སོང་གཏོང་ཕོད་ཀྱི་ཡོད་རེད། ཁོང་ལ་དངུལ་གྱི་དཀའ་ངལ་
མེད་ལ། ཡིག་ཚད་ཀྱི་གྲུབ་འབྲས་ལ་ཡང་སྣང་འཇོག་བྱེད་ཀྱི་མེད། གལ་
ཏེ་ཚོད་ལྟ་ལེགས་གྲུབ་མ་བྱུང་བ་ཡིན་ན་ཁོང་ལ་གྱོང་གུན་གང་ཡང་མེད།”
ཟེར།
141ཝེན་ཀི་ལཱལ་གྱིས་ “ང་ཚོས་ཚོད་ལྟ་དེ་འདྲ་གང་འདྲ་བྱེད་ནུས་ཀྱི་
རེད། ཚོད་ལྟ་བྱེད་པར་དུས་ཚོད་དགོས་ཀྱི་རེད། དེའི་ཐོག་བསམ་བློ་གཏོང་
རྒྱུ་དང་གྲ་སྒྲིག་བྱ་རྒྱུའི་དུས་ཚོད་སུ་ལ་ཡོད་དམ། ང་ཚོ་སྒེར་གྱི་ཟུར་ཁྲིད་
འཛིན་གྲྭ་ཚུགས་རྒྱུ་དང་། དགོང་མོ་རྟག་པར་ཤེས་ཡོན་འགན་འཛིན་ལ་
ལས་བསྡོམས་འབུལ་རྒྱུ། སོ་སོའི་ཕྲུ་གུ་ལ་ལྟ་རྟོག་བྱེད་རྒྱུ། ད་དུང་སྤྱི་ཚོགས་
ཀྱི་འབྲེལ་ལམ་ཉར་རྒྱུ་སོགས་ཡོད་རེད། ང་ཚོས་ལས་ཀ་ཅི་ཙམ་བྱེད་ཐུབ་
ཀྱི་རེད་དམ། ཁོང་ནི་རང་དབང་ཅན་གྱི་བྱེའུ་ཞིག་ཡིན་པས་དེ་ཚོ་ཚང་མ་
བྱེད་ཕོད་ཀྱི་ཡོད་རེད།” ཅེས་ཟེར།
མཐའ་མར་ངས་ “འདིར་གཟིགས་དང་། ང་ཚོས་དམའ་རིམ་སློབ་
གསོའི་ནང་ད་ལྟ་དངོས་སུ་བྱེད་བཞིན་པ་ལས་བྱ་རྒྱུ་ཧ་ཅང་མང་བ་ཡོད།
དམའ་རིམ་སློབ་གསོའི་ལམ་ལུགས་ཆ་ཚང་འགྱུར་བ་གཏོང་ཐུབ། འགྱུར་བ་
་བར་རང་ཉིད་ལ་སྙིང་སྟོབས་དེ་དགོས་ཀྱི་ཡོད་རེད། དེང་གི་དུས་
འདི་ཕྱིའི་དངོས་པོ་དང་སྤྱི་ཚོགས་ཀྱི་གནས་སྟངས་གཉིས་ཀ་དེ་སྔ་དང་མི་
དེ་གཏོང་
འདྲ། དེ་མིས་འགྱུར་བ་བཏང་ཚར་བ་རེད། རང་ཉིད་ཀྱི་དམིགས་ཡུལ་དེ་
སྒྲུབ་པར་སྐུལ་སློང་དང་། འགྱུར་མེད་ཀྱི་ཆོད་སེམས། གདེང་ཚོད་བརྟན་
པོ་ཡོད་དགོས། ཨིན་ཡིག་ཤེས་པ་ཙམ་གྱིས་ཚོད་ལྟའི་གྲུབ་འབྲས་ཐོན་གྱི་
མ་རེད། དེ་ནི་ལས་ཀ་བྱེད་འདོད་མེད་པ་ཞིག་གིས་བཤད་པའི་ཁུངས་ལུང་
མེད་པའི་ཁག་དཀྲི་ས་ཞིག་རེད། གལ་ཆེ་ཤོས་ནི་གསར་གཏོད་བྱ་རྒྱུའི་རིག་
ཤེས་དེ་དགོས་ཀྱི་ཡོད། དེ་ནི་རང་ཉིད་ཀྱི་དམིགས་ཡུལ་དེ་འགྲུབ་པའི་ནང་
སེམས་ཀྱི་འདུན་པ་དེ་ནས་ཡོང་གི་ཡོད། སྐུ་ཞབས་ཅཱམ་པཱཀ་ལཱལ་ལགས།
གྲུབ་འབྲས་ཐོག་ལ་ཚོད་ལྟ་ལག་བསྟར་བྱེད་མཁན་དེ་ལས་མང་བ་བསམ་བློ་གཏོང་མཁན་སུའང་ཡོད་མ་རེད། ཁྱེད་རང་དངུལ་ཐོབ་པའི་ཆེད་དུ་གྲུབ་
འབྲས་ཡག་པ་འདོད་ཀྱི་ཡོད་རེད། འོན་ཀྱང་ང་ལ་མཚོན་ན་ཕམ་ཉེས་ནི་
ཚོད་ལྟ་ལག་བསྟར་བྱེད་རྒྱུའི་གོ་སྐབས་གཏན་ནས་ཤོར་བ་དེར་ངོས་འཛིན་
བྱེད་ཀྱི་ཡོད་པ་མ་ཟད། ང་རང་ཕམ་ཉེས་བྱུང་བའི་རྐྱེན་གྱིས་མ་འོངས་པར་
མི་མང་པོའི་གོ་སྐབས་མེད་པ་ཆགས་ཀྱི་རེད། སྐུ་ཞབས་ཝེ་ནི་ལགས་ལ་
ཡང་ཞུ་རྒྱུ་ཞིག་ལ། ང་ཚོར་སྤྱི་ཚོགས་ཀྱི་འབྲེལ་ལམ་ཉར་རྒྱུ་དང་དོན་མེད་
ཀྱི་སྐད་ཆ་ཤོད་རྒྱུ་སོགས་ལ་དུས་ཚོད་འདང་ངེས་ཤིག་ཡོད་རེད། ཁྱེད་
རང་ཉིན་ལྟར་ཤེས་ཡོན་འགན་འཛིན་གྱི་ནང་དུ་འགྲོ་དགོས་སུས་ཟེར་གྱི་
འདུག་གམ། ང་ཚོས་སོ་སོའི་ལས་ཀ་ཡག་པོ་བྱས་ན་ཤེས་ཡོན་འགན་འཛིན་
ལ་སྤྲེལ་ལད་བཤད་དགོས་ཀྱི་མ་རེད། ལས་ཀ་ཡག་པོ་མི་བྱེད་མཁན་ཚོས་
སྤྲེལ་ལད་དེ་ལྟར་བཤད་དགོས་ཐུག་གི་ཡོད། སློབ་ཕྲུག་ཚོ་ལ་སྒེར་གྱི་ཟུར་
འཁྲིད་དགོས་དོན་གང་རེད། གལ་ཏེ་ང་ཚོས་འཛིན་གྲྭའི་ནང་སློབ་ཁྲིད་
ཡག་པོ་བྱས་ན་ནང་ལ་སྒེར་གྱི་ཟུར་འཁྲིད་སུ་ལ་དགོས་སམ། ང་ཚོས་སློབ་
གྲྭའི་ནང་སློབ་ཁྲིད་ཡག་པོ་མི་བྱེད་པའི་རྐྱེན་གྱིས་འཛིན་གྲྭ་གྲོལ་རྗེས་ཟུར་
འཁྲིད་བྱེད་དགོས་པ་ཐུག་གི་ཡོད་རེད།
ཤི་ཝཱ་ཤཱན་ཀཱར་གྱིས་བར་དུ་འཚངས་ནས་ “བརྩེ་བའི་གྲོགས་པོ་ལགས།
ཁྱེད་ཀྱིས་ང་ཚོའི་གླ་ཆ་དམའ་པོ་དེ་དྲན་པ་བརྗེད་འདུག་གམ། ཁྱེད་རང་ལ་
གླ་ཆ་མཐོ་པོ་རག་གི་ཡོད་རེད། ང་ཚོ་ལ་དེ་ཡོད་མ་རེད། དེས་ན་ང་ཚོས་
གང་བྱེད་དགོས་སམ།” ཞེས་ཟེར།
དེར་ངས། “གླ་ཆ་མཐོ་པོ་སྤྲོད་རོགས་ཞུས་དང་། རག་གི་རེད།” ཅེས་
ལབ་པ་ཡིན།
143ཉིན་མོའི་རྨི་ལམ།
ཝིཤ་ཝཱ་ནཱཐ་ཡིས་ “འོ་རག་ཡོང་། གླ་ཆ་སྤར་རྒྱུའི་ཚབ་ལ་ང་ཚོ་ཕྱིར་
འབུད་གཏང་ཡོང་།” ཟེར།
དེར་ངས་ “དགེ་རྒན་ཚང་མས་ཞུ་སྙན་བྲིས་ཏེ་རེ་འདུན་གང་ཡོད་
བཏོན་དང་། ག་ཚོད་ཕྱིར་འབུད་གཏོང་གི་འདུག་ལྟ་ཆོག་གི་རེད། ངས་ཟེར་
ན་མིས་ང་ཚོ་ལས་ཀ་ནས་མ་ཕུད་གོང་རང་ངོས་ནས་ལས་ཀ་དེ་གཡུགས་
བཞག་ན་གང་འདྲ་འདུག བློ་སྟོབས་ཆེ་ཙམ་བྱེད་དང་། ང་བློ་སྟོབས་ཆེན་པོ་
ཡོད། དེར་བརྟེན་ང་རང་གི་ལམ་བུའི་ཐོག་འགྲོ་ཡི་ཡོད།” ཅེས་ལབ་པ་ཡིན།
བྷདྲ་ཤཱན་ཀཱར་གྱིས་ “དེས་ན་ང་ཚོའི་འཚོ་རྟེན་གང་འདྲ་བྱེད་དགོས་
སམ།” ཞེས་དྲིས།
ངས་ “འཚོ་རྟེན་ཟེར་གྱི་ཡོད་དམ། རང་གིས་རང་ལ་རོགས་བྱེད་
མཁན་ཁོ་ནར་དཀོན་མཆོག་གིས་རོགས་བྱེད་ཀྱི་རེད། ལས་ཀ་མ་རག་པའི་
དཀའ་ངལ་ཡོད་མ་རེད། ངས་རང་ཉིད་ཀྱི་འཚོ་བའི་ཆེད་དུ་གད་པ་ཡང་
བྱེད་ཐུབ། ཁྱེད་རང་ནང་བཞིན་ཕྱེད་ལྟོགས་པར་སྡོད་ཐུབ་པ་མི་འདུག ཁྱེད་
རང་གི་ད་ལྟའི་གླ་ཕོགས་དེ་ཧ་ཅང་ཉུང་ཉུང་ཞིག་རེད།” ཅེས་བཤད།
དེ་ནས་ཝིཤྭ་ནཱཐ་ཡིས་ “ང་ཚོའི་ལས་ཀ་འདི་བྱེད་འདོད་ཡོད་མཁན་
མི་གྲངས་མེད་ཡོད་པ་ཁྱེད་ཀྱིས་ཤེས་ཀྱི་མེད་དམ།” ཟེར།
“ང་ཚོས་སྒོ་སྲུང་བྱེད་དགོས། ལས་བྱེད་གསར་པ་རྣམས་ལ་ང་ཚོའི་
འོས་འགན་རྩིས་སྤྲོད་རྒྱུ་ཡོད་མ་རེད། ཁོ་ཚོས་ང་ཚོའི་ལས་གནས་ལེན་
འཇུག་མི་དགོས། ང་ཚོས་སློབ་གྲྭའི་ནང་ཉིན་མཚན་དུས་དྲུག་ཀུན་ཏུ་ལྟ་
སྲུང་བྱེད་དགོས། ང་ཚོ་གཡང་སའི་ནང་ལྷུང་ས་དེར་ཁོང་ཚོ་མ་ལྷུང་བ་
བྱེད་དགོས། ཁོང་ཚོ་བཀྲེས་ལྟོགས་དང་། སྤྲེལ་ལད། སྒྱིད་ལུག་བཅས་ཀྱི་
144ལེའུ་བཞི་པ། ཆེས་མཐའ་མའི་འདུ་འཛོམས།
རྙིང་སྲོལ་ནང་ལྷུང་བ་ལས་ཚོང་དང་ཆེད་ལས་གཞན་དག་འཚོལ་བའི་
འེ་ཞུ་
བ་འཐེན་གྱི་ཡིན།” སོགས་བཤད།
ང་ཚོ་དེ་ལྟར་སྐད་ཆ་ཤོད་ཀྱིན་བསྡད། ངས་དགེ་རྒན་ཚོས་དོ་དབྱིངས་
ཆེན་པོས་ཡ་ལན་གནང་བ་ཚོར་བ་དང་། ད་ཆ་ལམ་སྲོལ་རྙིང་པའི་མཐིལ་
ལ་མེ་ཚག་ཆུང་ངུ་ཞིག་འབར་ཟིན་པ་ཚོར་བྱུང་།
གཉིས།
༄༅། །དེ་ནས་ངས་ས་ཁམས་རིག་པ་སློབ་ཁྲིད་བྱེད་དགོས་སྙམ་བྱུང་། ངས་
སློབ་དེབ་ནང་ཞིབ་བལྟས་བྱས་པར་ཡིད་སུན་སྐྱེས་ཏེ་ཟུར་དུ་བཞག་པ་
ཡིན། བསླབ་གཞི་དེ་དག་གང་ལས་ཉོབ་སྣང་སྐྱེ་གཞི་ཞིག་ཏུ་མཐོང་བྱུང་།
སློབ་ཕྲུག་ཚོས་རྒྱུག་ཆུ་དང་གངས་རི་རྣམས་ཀྱི་མིང་བློ་འཛིན་བྱས་ནས་ཅི་
བྱ། མིང་དེ་དག་ང་རང་གིས་ཀྱང་དྲན་གྱི་མི་འདུག་སྙམ་བྱུང་། ཁ་སང་ཤེས་
ཡོན་འགན་འཛིན་གྱིས་ས་ཁྲ་ལ་བལྟས་ནས་ཨོ་སེ་ཁྲོ་ལི་ཡའི་འགྲོ་ལམ་
འཚོལ་བཞིན་འདུག བྱིས་པའི་སྐབས་སུ་སྦྱངས་ཟིན་པའི་ས་ཁམས་རིག་པ་
དེ་ད་ལྟ་སུས་དྲན་གྱི་རེད་དམ། དེ་ལྟ་བུའི་ས་ཁམས་རིག་པ་དེ་བྱིས་པ་ཆུང་
ཆུང་ཚོར་སློབ་ཁྲིད་བྱེད་དོན་གང་ཡིན་ནམ། ངས་ས་ཁམས་ཀྱི་སློབ་ཚན་
དེ་ང་རང་ཨ་ཧྥི་རི་ཀར་འགྲོ་སྐབས་གཞི་ནས་ཤེས་བྱུང་། སྐབས་དེ་དུས་ས་
ཁམས་རིག་པའི་ཐོག་དོ་དབྱིངས་ཤིག་སླེབས་སོང་། ད་ཆ་ང་རང་ས་ཁམས་
རིག་པར་དོ་སྣང་ཆེན་པོ་ཡོད་མཁན་ཞིག་ཡིན། སློབ་ཚན་དེ་བེད་སྤྱོད་ཡོད་
པ་ཞིག་མཐོང་གི་འདུག འོན་ཀྱང་ལོ་ཚད་ཆུང་བའི་སློབ་ཕྲུག་འདི་ཚོར་དེ་
ཚོ་འགྲེལ་བཤད་བརྒྱབ་ནས་གང་ཡོང་། སློབ་ཚན་གྱི་བསླབ་གཞི་དེ་བཞིན་
145ཉིན་མོའི་རྨི་ལམ།
སློབ་ཁྲིད་བྱེད་ན་འཚམ་པོ་ཞིག་མ་མཐོང་། སློབ་དེབ་དེས་ང་རང་དགོད་
ཤོར་དུ་བཅུག་སོང་། ང་རང་ཤེས་ཡོན་འགན་འཛིན་ཐུག་དགོས་སམ། སློབ་
ཕྲུག་ཚོས་སློབ་ཚན་དེར་དགའ་ཞེན་ཡོང་རྒྱུར་ངས་རང་ཉིད་ཀྱི་ཐབས་ལམ་
སྤྱད་ཆོག་པར་ཁོང་ནས་ཆོག་མཆན་ཞུ་དགོས་དྲན་བྱུང་།
དེ་ལྟར་ང་རང་ཤེས་ཡོན་འགན་འཛིན་གྱི་གམ་དུ་བཅར་བ་ཡིན།
ཁོང་གིས་ “ཁྱེད་རང་ཕེབས་པ་ཡིན་ནམ་”ཞེས་གསུངས།
ངས་ཁོང་ལ་ “ང་ཚོས་ས་ཁམས་རིག་པའི་སློབ་ཚན་དེ་བསླབ་གཞི་རྩ་
འཛིན་ནས་ཕྱིར་བཏོན་ན་གང་ཡོད་དམ། དེ་འདྲ་བྱ་ཆོག་གམ་” ཞེས་དྲིས་
པ་ཡིན།
ཁོང་གིས་ “ག་པར་ག་པར། དེ་འདྲ་ཡོང་ཐུབ་ཀྱི་མ་རེད། ས་ཁམས་
རིག་པའི་སློབ་ཚན་དེ་ཧ་ཅང་གི་གལ་ཆེན་པོ་ཞིག་རེད། དེང་སྐབས་རྒྱལ་
རབས་ཀྱི་སློབ་ཚན་ལས་ཀྱང་དེ་ཕན་ཐོགས་ཆེ་བ་ཡོད་རེད། ང་ཚོའི་ཚོད་
ལྟ་དེ་སློབ་ཚན་ཕྱིར་འདོན་བྱ་རྒྱུ་དེ་མ་རེད། ང་ཚོའི་དམིགས་ཡུལ་དེ་ཐབས་
ལམ་ཡག་པོ་ཞིག་གི་ཐོག་ནས་སློབ་ཚན་སློབ་ཁྲིད་བྱ་རྒྱུ་དེ་རེད། ཁྱེད་རང་
ངོས་ནས་ཐབས་ལམ་གང་འདྲ་ཞིག་སྤྱོད་ནའང་ཆོག་གི་རེད། འོན་ཀྱང་
ཁྱེད་ཀྱིས་ས་ཁམས་རིག་པའི་སློབ་ཚན་དེ་སྤྲོ་སྣང་འཕེར་བ་ཞིག་དང་། དགེ་
རྒན་གཞན་རྣམས་ལ་དེ་ཉིད་སློབ་ཁྲིད་ལེགས་པོ་བྱེད་ཐུབ་ཀྱི་ཡོད་པ་སྟོན་
ཐུབ་པ་བྱེད་དགོས། དེ་ཁྱེད་རང་གི་ཚོད་ལྟའི་ཡིག་རྒྱུགས་དེ་རེད།” ཅེས་
གསུངས་བྱུང་།
ཤེས་ཡོན་འགན་འཛིན་གྱིས་ཐབས་མཁས་པོའི་ཐོག་ང་རང་ཁུ་སིམ་
མེར་བཞག་སོང་། དེ་ནས་ངས་ཁོང་ལ་ “ཡིན་ནའང་། ང་ལ་བསླབ་གཞི་
146ལེའུ་བཞི་པ། ཆེས་མཐའ་མའི་འདུ་འཛོམས།
འདི་དང་སློབ་དེབ་འདི་དགོས་ཀྱི་མི་འདུག ངས་རང་ཉིད་ཀྱི་ཐབས་ལམ་
སྤྱད་དེ་ས་ཁམས་རིག་པའི་སློབ་ཚན་སློབ་འཁྲིད་བྱེད་ཀྱི་ཡིན། ཁྱེད་རང་བློ་
ཕམ་མི་ཡོང་བ་ཞིག་ངས་བྱེད་ཀྱི་ཡིན།” ཞེས་ཞུས་པ་ཡིན།
ཁོང་གིས་ “ངས་ཀྱང་དེ་ག་རང་རེ་བ་བྱེད་ཀྱི་ཡོད།” ཅེས་གསུངས།
དེ་ནས་ཏོག་ཙམ་རྗེས་ཁོང་གིས་གནད་དོན་གཞན་ཞིག་གླེང་། “ད་ལྟ་ང་
ཚོས་ཡིག་རྒྱུགས་གཏོང་ཚུལ་དེའི་ཐད་ཁྱེད་རང་ལ་བསམ་ཚུལ་གང་ཡོད་
དམ། དེང་གི་སློབ་གསོ་སྨྲ་བ་ཚོས་ཡིག་རྒྱུགས་ཀྱི་ལམ་སྲོལ་དེར་དགག་པ་
བསྐྱོན་གྱི་ཡོད། དེ་ལྟས་ངན་ཞིག་ཡིན་པ་སྨྲོས་མེད་རེད། འོན་ཀྱང་ང་ཚོས་
མུ་མཐུད་སློབ་གྲྭ་སྟངས་འཛིན་བྱེད་དགོས། དེས་ན་ང་ཚོས་ཡིག་རྒྱུགས་
མེད་པ་བཟོ་མི་ཐུབ་པ་མ་ཟད། ང་ཚོ་ལ་གྲུབ་འབྲས་ཀྱང་དགོས་ཀྱི་ཡོད་རེད།
གལ་ཏེ་ཡིག་རྒྱུགས་མེད་པ་བཟོས་ན་དགེ་རྒན་ཚོས་སློབ་འཁྲིད་བྱེད་ཀྱི་མ་
རེད། དགེ་རྒན་དྲང་པོ་ཞིག་གིས་སློབ་ཁྲིད་བྱས་པ་ཡིན་ནའང་ཁོང་གིས་
སློབ་ཁྲིད་ཡག་པོ་ཇི་ཙམ་བྱེད་མིན་ལྟ་ས་ཞིག་ཡོད་མ་རེད། སློབ་ཁྲིད་གང་
བྱས་པ་དེ་སློབ་ཕྲུག་རྣམས་ལ་ཕན་ཐོགས་བྱུང་མིན་ལྟ་རྒྱུའི་ལག་ཆ་ཞིག་ང་
ཚོར་དགོས་ཀྱི་ཡོད་རེད། ཁྱེད་ཀྱི་བྱས་ན་དེ་འདྲ་རེད་འདུག་གམ།” ཞེས་
གསུངས་བྱུང་།
“ཁྱེད་ཀྱིས་གསུངས་པའི་དཀའ་ངལ་དེ་དངོས་འབྲེལ་རེད། ནམ་ཞིག་
སློབ་ཕྲུག་རྣམས་སློབ་གྲྭར་འགྲོ་བ་དང་དགེ་རྒན་གང་ཞིག་ལ་སློབ་འཁྲིད་
བྱ་རྒྱུའི་འགན་ཡོད་ཙ་ན་ཡིག་ཚད་གཏོང་རྒྱུ་དེ་གནས་དགོས་ཀྱི་རེད། ཡིག་
ཚད་གཏོང་རྒྱུ་དེ་ག་དུས་མེད་པ་བཟོ་ཐུབ་ཀྱི་རེད་ཅེ་ན། སློབ་ཕྲུག་རྣམས་
སློབ་སྦྱོང་བྱེད་རྒྱུར་སེམས་ཁོང་ནས་སྤྲོ་སེམས་ལྡན་ཏེ་སློབ་གྲྭར་ཡོང་བ་
147ཉིན་མོའི་རྨི་ལམ།
དང་།
ཁོ་ཚོར་སློབ་ཁྲིད་བྱེད་མཁན་གྱི་དགེ་རྒན་ཚོར་ཡང་སློབ་ཁྲིད་བྱེད་
པའི་རྩལ་དང་སློབ་འཁྲིད་བྱེད་རྒྱུར་དགའ་ཞེན་ཡོད་ཚེ་དེ་མེད་པར་འགྱུར་
ཐུབ་ཀྱི་རེད། ད་ལྟའི་ང་ཚོའི་དངུལ་སེམས་ཅན་གྱི་ལམ་ལུགས་འདིར་ཡིག་
རྒྱུགས་ཆེད་ས་ཆ་ཞིག་དུས་རྟག་ཏུ་ཡོད་ངེས་རེད།” ཅེས་ཞུས་པ་ཡིན།
“ཡིན་དང་ཡིན། ངའི་ངོས་ནས་ལམ་ལུགས་འདིར་སྒྱུར་བཅོས་ཤིག་
གཏོང་དགོས་པ་དྲན་གྱི་འདུག”
དེར་ངས་ “ད་ལྟའི་ཆར་ལོ་གཅིག་ནང་སློབ་དུས་དང་ལོ་འཁོར་ཡིག་
རྒྱུགས་ཞེས་ཐེངས་གཉིས་གཏོང་གི་ཡོད་རེད། དེའི་ཚབ་ཏུ་ཁྱེད་ཀྱིས་ཟླ་བ་
རེའི་ནང་ཡིག་རྒྱུགས་རེ་ལེན་ཆོག་གི་རེད། གལ་ཏེ་སློབ་ཕྲུག་ཚོས་ཡིག་
རྒྱུགས་གཏོང་དགོས་ཀྱི་ཡོད་ན་ཁོང་ཚོ་དེར་གོམས་འདྲིས་ཐེབས་ན་ཡག་
གི་རེད། གོམས་འདྲིས་ཐེབས་ན་ཡིག་རྒྱུགས་ཀྱི་དངངས་སྐྲག་དང་དེའི་
ལྗིད་ཁོག་ཡང་དུ་འགྲོ་ཡི་རེད། གཉིས་ནས་ཡིག་རྒྱུགས་གཏོང་རྒྱུ་དེ་སློབ་
ཕྲུག་གི་ཤེས་ཚད་རྒྱུས་ལོན་བྱེད་རྒྱུ་མ་ཡིན་པར་སློབ་ཕྲུག་ཚོའི་སྐྱོན་ཆ་
ངོས་འཛིན་རྒྱུ་དང་སློབ་ཕྲུག་སྐྱོ་བ་རྣམས་ལ་དྲན་སྐུལ་བྱེད་པའི་ལམ་ཞིག་
ཏུ་ཆ་འཇོག་བྱེད་དགོས། འདི་ཁྱད་པར་ཆེན་པོ་ཞིག་ཡོད་རེད། གསུམ་ནས་
སློབ་ཚན་ཡག་པོ་ཤེས་མཁན་གྱི་གདེང་ཚོད་ཡོད་པའི་སློབ་ཕྲུག་རྣམས་
ཡིག་ཚད་གཏོང་མི་དགོས་པ་བྱེད་དགོས། ཁོང་ཚོས་རང་གི་ཞན་ཆ་ངོས་
འཛིན་ཐུབ་པར་དང་བླངས་ཐོག་ཡིག་རྒྱུགས་གཏོང་ཆོག་གི་རེད། ཡིག་
རྒྱུགས་མི་གཏོང་མཁན་གྱི་སློབ་ཕྲུག་རྣམས་ལ་རང་ཉིད་ཀྱི་ཞན་ཆ་ངོས་
འཛིན་བྱ་རྒྱུར་གོ་སྐབས་ཡོད་མ་རེད། ཡིག་རྒྱུགས་དེའང་སློབ་ཚན་གང་
ཞིག་ཡིག་ཚད་གཏོང་རུང་བ་དེ་ཡིག་རྒྱུགས་ལེན་དགོས་ཀྱི་ཡོད། དེ་མིན་
148ལེའུ་བཞི་པ། ཆེས་མཐའ་མའི་འདུ་འཛོམས།
སློབ་ཚན་གཞན་རྣམས་ལ་ཡིག་རྒྱུགས་ལེན་དགོས་ཀྱི་མ་རེད། ད་དུང་ཡིག་
རྒྱུགས་གཏོང་སྐབས་སློབ་ཕྲུག་ཚོས་སློབ་དེབ་ལྟ་རུ་འཇུག་དགོས། ཁོ་ཚོས་
སློབ་དེབ་བེད་སྤྱོད་བྱ་ཚུལ་དེའང་ཁོ་ཚོར་ཡིག་ཚད་ཅིག་ཆགས་ཀྱི་ཡོད་
རེད། ལྷག་པར་དུ་ང་ཚོས་གྲུབ་འབྲས་དེའང་འཛིན་གྲྭ་འཕར་རྒྱུར་གནས་
ཚད་མ་ལོངས་པའི་སྡེ་ཚན་གཅིག་དང་། སློབ་ཚན་ཞན་པ་དེར་ཡར་རྒྱས་
གཏོང་བར་འཛིན་གྲྭ་འཕར་བའི་སྡེ་ཚན་གཅིག ཡང་འཛིན་གྲྭ་འཕར་རུང་
བའི་སྡེ་ཚན་གཅིག་བཅས་སྡེ་ཚན་གསུམ་དུ་དབྱེ་དགོས། ང་ཚོས་ད་ལྟའི་
སྐར་གྲངས་མཐོ་དམན་གྱིས་བྱ་དགའ་སྤྲོད་པའི་ལམ་སྲོལ་དེ་གཏན་ནས་
མེད་པ་བཟོ་དགོས་ཀྱི་རེད།” ཅེས་ཞུས་པ་ཡིན།
དེ་ནས་ཤེས་ཡོན་འགན་འཛིན་གྱིས་ “ལོ་རྗེས་མར་ཁྱེད་རང་ངའི་ལས་
རོགས་ལ་བསྐོ་རྒྱུ་ཡིན།” གསུངས་བྱུང་།
ངས་འཛུམ་ཙམ་བྱས་ཏེ་མུ་མཐུད་དེ་ “དགེ་རྒན་རང་ཉིད་ཡིག་རྒྱུགས་
ལེན་མཁན་དེ་བྱེད་དགོས་ཀྱི་རེད། ཁོང་ཚོས་རང་གི་སློབ་ཕྲུག་རྣམས་ཀྱི་
འཇོན་ཐང་དང་། སློབ་ཚན་གང་དུ་ཞན་ཆ་ཡོད་པའི་རྒྱུ་མཚན་རྣམས་ཁོང་
ཚོ་ལས་ལྷག་པ་སུས་ཀྱང་ཤེས་ཀྱི་མ་རེད། ཁོང་ཚོས་སློབ་ཕྲུག་དེ་འཛིན་གྲྭ་
སྤར་དགོས་མིན་ཐག་གསལ་པོ་ཆོད་ཐུབ་ཀྱི་རེད། ཡིག་རྒྱུགས་གང་འདྲ་
གཏོང་དགོས་མིན་ལམ་སྟོན་བྱ་རྒྱུ་དང་དགེ་རྒན་ཚོས་ཡིག་རྒྱུགས་གཏོང་
ཤེས་ཀྱི་ཡོད་མེད་ལྟ་རྒྱུར་ཤེས་ཡོན་འགན་འཛིན་གྱི་ལས་རོགས་ཤིག་
དགོས་ངེས་རེད།” ཅེས་ཞུས་པ་ཡིན།
ཤེས་ཡོན་འགན་འཛིན་གྱིས་ “དེ་དགོངས་ཚུལ་ཡག་པོ་འདུག” ཅེས་
གསུངས་བྱུང་།
149ཉིན་མོའི་རྨི་ལམ།
ངས་ “ལགས་རེད།” ཅེས་ཞུས་པ་ཡིན།
ངས་ཡིག་རྒྱུགས་སྐོར་ལ་ད་དུང་མང་ཙམ་བཤད་འདོད་ཡོད། འོན་
ཀྱང་ད་ལྟ་ཁོང་གི་དགོང་ཚིགས་མཆོད་རྒྱུའི་དུས་ཚོད་རན་པ་ན།
ཁོང་ཡར་
བཞེངས་ནས་ང་ལ་འཛུམ་ཙམ་བྱེད་པའི་ངང་ “ཡག་པོ་ཞེ་དྲག་འདུག ངེད་
གཉིས་དེའི་ཐོག་རྗེས་ལ་སྐད་ཆ་ཤོད་ཀྱི་ཡིན། ཁྱེད་ཀྱིས་དགེ་རྒན་རྣམས་ལ་
དེའི་ཐོག་གཏམ་བཤད་ཅིག་བྱས་ན་གང་འདྲ་འདུག” ཅེས་དྲིས་བྱུང་།
ངས་ཁོང་ལ་ཕེབས་སྐྱེལ་ཞུས་པ་དང་། ངས་རང་གིས་རང་ལ་ “ངས་
གཏམ་བཤད་བྱས་ཏེ་དགེ་རྒན་དེ་ཚོ་ཡག་ཏུ་འགྲོ་ཡི་མ་རེད། ད་ལྟའི་ཡིག་
རྒྱུགས་ཀྱི་ལམ་ལུགས་དེ་ནས་ཁོང་ཚོ་མར་འདོན་རྒྱུར་དཀའ་ལས་ཁག་པོ་
རེད། ཤེས་ཡོན་འགན་འཛིན་གྱི་བཀའ་ཁོ་ནས་འགྱུར་བ་དེ་གཏོང་ཐུབ་ཀྱི་
རེད། འོན་ཀྱང་ཐབས་སྡུག་པའིང་རང་་་་་་”
གསུམ།
༄༅། །འཛིན་རིམ་བཞི་པའི་སློབ་མ་ཞིག་གིས་ས་ཁམས་སློབ་ཚན་གྱི་
བསླབ་གཞིའི་ནང་གི་ཐ་སྙད་རྣམས་ལ་རྒྱུས་མངའ་ཡོད་དགོས་ངེས་ཡིན།
དེར་བརྟེན་ངས་བྷོམ་བྷེའི་སྲིད་འཛིན་ཕོ་བྲང་དང་། གུཇ་རཱཏ། ཀཱ་ཐིཡ་ཝཱར་
བཅས་ཀྱི་ས་ཁྲ་རྣམས་རྩིག་པའི་ཐོག་ཏུ་བཀལ་བ་ཡིན། ས་ཁྲ་དེ་དག་མཐོང་
དུས་སློབ་ཕྲུག་རྣམས་ཧ་ལས་སོང་། ད་བར་ངས་ཁོ་ཚོར་ས་ཁམས་རིག་པ་
ཁྲིད་མ་མྱོང་།
དེ་ནས་ཁོང་ཚོས་རང་གི་འབྲི་དེབ་ཀྱི་ཤོག་བུ་དབྲལ་ནས་མཛུབ་མོ་
ཆུང་ཆུང་དེ་ཚོའི་སྟེང་གྱོན་རྒྱུའི་སྙུང་གཟུགས་བཟོ་རྒྱུ་འགོ་བརྩམས་སོང་།
150ཡིན།
ལེའུ་བཞི་པ། ཆེས་མཐའ་མའི་འདུ་འཛོམས།
“ཁྱེད་ཚོས་འདི་ཚོ་ག་རེའི་ཆེད་དུ་བཟོ་བཞིན་ཡོད།” ཅེས་དྲིས་པ་
ཁོང་ཚོས་ “ས་ཁྲ་བློ་འཛིན་བྱ་རྒྱུའི་ཆེད་དུ་ཡིན།” ཟེར།
དེ་ལྟར་ཐོས་པས་ང་རང་ཡ་མཚན་སྐྱེས་བྱུང་། ས་ཁྲ་བློ་འཛིན་ཨེ། དེ་
འདྲའི་ས་ཁམས་སློབ་ཚན་ཁྲིད་སྟངས་དེ་བསམ་ཡུལ་ལས་འདས་པ་ཞིག་
རེད། ངས་རྩེད་མོའི་ཚུལ་དུ་སློབ་ཕྲུག་གཅིག་ལ་ས་ཁྲའི་ནང་བྷཝ་ནཱ་གར་
(Bhavnagar) མིག་སྟོན་བྱོས་དང་ལབ་པ་ཡིན།
སློབ་ཕྲུག་དེའི་མིག་གཉིས་པོ་བྷོམ་བྷེའི་སྲིད་འཛིན་ཕོ་བྲང་གི་ཕྱོགས་
སུ་བལྟས་ཏེ། “བྷོམ་བྷེ། (Bombay)” “ཨེ་མཱ་དྷ་བྷད། (Ahmedabad)” དང་
“ཧཡི་དྷེ་རཱ་བྷད། (Hyderabad)” སོགས་ཀློག དེ་ནས་ཁོས་འོག་ཏུ་མར་བལྟས་
ནས་པུ་ནཱ་ (Poona) དང་། ཕར་བལྟས་ནས་པོར་བྷན་དཱར་ (Porbunder)
སོགས་ཀློག ཁོའི་རྗེས་ཀྱི་ཕྲུ་གུ་གཉིས་གསུམ་ཞིག་གིས་སྔ་ས་ནས་བྷཝ་ནཱ་
གར་ངོས་ཟིན་འདུག་པ་དང་། ལན་འདེབས་བྱ་རྒྱུའི་བྲེལ་བ་བྱེད་བཞིན་
འདུག མཐའ་མར་ཕྲུ་གུ་གཅིག་གིས་སྐད་ཆ་མ་དྲིས་ནའང་ས་ཁྲའི་སྟེང་གི་
བྷཝ་ནཱ་གར་མིག་སྟོན་བྱས་སོང་།
དེ་ནས་ངས་ “བྷཝ་ནཱ་གར་དེ་ཀཱ་ཐིཡ་ཝཱར་ (Kathiawar) གྱི་ཕྱོགས་གང་
དུ་ཆགས་འདུག་གམ། ང་ལ་སྟོན་དང་།” ཞེས་ལབ་པ་ཡིན།
སློབ་ཕྲུག་རྣམས་ས་ཁྲའི་སྟེང་འོག་དང་གཡས་གཡོན་གང་སར་བལྟས་
ནས་སྒྲིག་གཞི་ག་གེ་མོ་གཞིར་བཟུང་བསམ་བློ་གང་ཙམ་བཏང་སྟེ། “རྒན་
ལགས། བྱང་ཕྱོགས་སུ་འདུག” ཅེས་ལབ།
“བྱང་ཕྱོགས་དེ་སྒང་འདི་རེད། འདིའི་ཕྱོགས་ལ་ཤར་ཟེར་གྱི་ཡོད་
151ཉིན་མོའི་རྨི་ལམ།
རེད།” ཅེས་བུ་གཞན་ཞིག་གིས་ལན་བཏབ།
ང་རང་དབང་མེད་པར་གད་མོ་ཤོར་བྱུང་། “སྒང་ལ་གནམ་ཡོད་རེད།
དེ་ལ་བྱང་གང་འདྲ་ཆགས་ཀྱི་རེད་དམ།” ཞེས་དྲིས་པ་ཡིན།
ཡང་སློབ་ཕྲུག་གཅིག་གིས་ “མ་རེད་རྒན་ལགས། སྒང་གི་འདི་བྱང་
དང་འོག་གི་འདི་ལྷོ་རེད།” ཅེས་ལབ་བྱུང་།
སློབ་ཕྲུག་གཞན་ཞིག་གིས་ “གཞུང་ལ་བྱང་དང་ལྷོ་རེད། འཕྲེད་ལ་
ཤར་དང་ནུབ་རེད།” ཅེས་བཤད།
ཡང་སློབ་ཕྲུག་གཞན་ཞིག་གིས་ “ཉི་མ་ཤར་སའི་ཕྱོགས་དེ་ཤར་རེད།”
ཅེས་བཤད།
དེ་ནས་ངས་ “ས་ཁྲ་འདིའི་ནང་ཉི་མ་གང་དུ་འདུག་གམ།” ཞེས་དྲིས་
པ་ཡིན།
སློབ་ཕྲུག་རྣམས་མགོ་འཐོམས་སོང་། ངས་མུ་མཐུད་ནས་ “རྒྱུག་ཆུ་ཤེཏ་
རུན་ཇི་ (Shetrunji) སྟོན་དང་།” ཞེས་ལབ་པ་ཡིན།
སློབ་ཕྲུག་ཚོས་རྒྱུག་ཆུ་དེ་རང་གི་ཤོག་བུའི་སྙུང་གཟུགས་ཀྱིས་མཛུབ་
མོ་བཙུགས།
“དེ་གང་དུ་ཐུག་ཡོད་དམ།” ཅེས་དྲིས་པར།
“དེ་ཁམ་བྷཊ་ (Khambhat) ཡི་མཚོ་ཁུག་ལ་ཐུག་ཡོད།”
“དེ་ཨ་རབ་རྒྱ་མཚོ་ལ་མ་ཐུག་པ་གང་ཡིན་ནམ།” ཞེས་དྲིས་པར།
བུ་ཞིག་གིས་ “དེ་རྒྱུག་ཆུའི་འདོད་པ་ཡིན་གྱི་རེད། དེས་ཁམ་བྷཊ་ཡི་
མཚོ་ཁུག་ལ་ཐུག་རྒྱུ་བདམས་ཡིན་གྱི་རེད།” ཅེས་བཤད་བྱུང་།
“འོ་ན་རྒྱུག་ཆུ་འོག་ཕྱོགས་ལ་རྒྱུག་དགོས་དོན་གང་རེད།” ཅེས་དྲིས་
152པར།
ལེའུ་བཞི་པ། ཆེས་མཐའ་མའི་འདུ་འཛོམས།
བུ་ཞིག་གིས་ “རྒན་ལགས། དེ་རང་བཞིན་རེད། ཆུ་མར་ལ་རྒྱུག་བཞིན་
ཡོད་སྟབས་འོག་དེ་ལྷོ་རེད།” ཅེས་ཟེར།
ཁོང་ཚོས་ལོ་སྔོན་མར་སྦྱངས་ཟིན་པའི་ས་ཁམས་རིག་པ་རྣམས་ད་དུང་
མ་བརྗེད་པར་གསལ་པོར་དྲན་གྱི་འདུག་པ་དེར་ང་རང་ཧ་ལས་སོང་། བློ་
འཛིན་སྐྱོར་སྦྱངས་དེ་ལམ་ལྷོང་ཡག་པོ་བྱུང་འདུག འདི་ལོ་ཡང་ངས་དེ་
ལྟར་བསླབ་དགོས་པ་འདྲ། ཡིན་ནའང་དེ་ས་ཁམས་རིག་པ་སློབ་སྟངས་
ཤིག་མ་རེད། ངས་སློབ་ཕྲུག་རྣམས་ལ་ “ས་ཁྲ་དེ་ཡར་བསྡུ་རོགས། ཟླ་བ་
རྗེས་མར་ས་ཁམས་རིག་པའི་སློབ་ཚན་འཁྲིད་ཀྱི་ཡིན། ད་ལྟ་ང་ཚོ་རི་མོ་
འབྲི་རྒྱུ་ཡིན།” ཞེས་བཤད་པ་ཡིན།
སློབ་ཕྲུག་རྣམས་ཧང་སངས་ནས་ང་ལ་ཅེར་ནས་བསྡད། རི་མོའི་སློབ་
ཚན་ནི་སློབ་གྲྭའི་ནང་གི་སློབ་ཚན་གསར་པ་ཞིག་རེད། དེ་བསླབ་གཞིའི་རྩ་
འཛིན་ནང་ཚུད་མེད། སློབ་གྲྭའི་ངོས་ནས་སློབ་ཚན་འདི་རིགས་མ་མཐར་
ཡང་གཅིག་འཇོག་དགོས་ཀྱི་འདུག།
ཉིན་རྗེས་མར་ངས་སློབ་ཕྲུག་རྣམས་ལ་ “ཁྱེད་ཚོས་སོསོའི་འདོད་པ་
གང་ཡོད་པ་དེ་བྲིས་ཤོག ཡང་ན་གཞན་ནས་བཤུ་ཤོག ཡང་ན་གཙགས་
བརྒྱབ་ཤོག ཡང་ན་གང་དྲན་པ་དང་། གང་འདོད་ནའང་བྲིས། མི་དང་།
སེམས་ཅན། འདབ་ཆགས། ཕྱེ་མ་ལེབ། ཤིང་སྡོང་། མེ་ཏོག གནམ། ཁང་པ།
ས་ཁྲ། དངོས་ཟོག གང་འབྲི་ནའང་འབྲི་ཤོག” ཅེས་བཤད།
དེ་ནས་སློབ་ཕྲུག་རྣམས་ཀྱིས་རང་གི་འབྲི་པང་ཐོག་རི་མོ་འབྲི་རྒྱུ་འགོ་
བཙུགས། ཁོང་ཚོས་རི་མོ་གང་བྱུང་བྲིས་སོང་། ཁོང་ཚོས་ཞོགས་པའི་དུས་
153ཉིན་མོའི་རྨི་ལམ།
ཚོད་ཆ་ཚང་ལ་བྲིས་ནས་བསྡད་པས། ང་ཚོས་དུས་ཚོད་རྫོགས་པ་ཏིང་ཏིང་
རྡུང་སྐབས་མ་གཏོགས་ཤེས་མ་སོང་། དུས་ཚོད་རྫོགས་ཟིན་འདུག
དེ་རྗེས་ངས་ “གལ་ཏེ་ཁྱེད་ཚོའི་ཕ་མས་ཤོག་བུ་དང་། ཞ་སྨྱུག་སོགས་
གནང་བྱུང་ན་ཁྱེད་ཚོས་འབྲི་དེབ་ནང་བྲིས་ཤོག དེ་མིན་འབྲི་པང་ཐོག་ལ་
བྲིས།” ཞེས་བཤད་པ་ཡིན།
དེ་ལྟར་ཉིན་གཉིས་གསུམ་ཕྱིན་རྗེས་ཁོང་ཚོས་རི་མོ་མང་པོ་བྲིས་འདུག
རི་མོ་མཁན་ཞིག་གིས་དོར་བའི་རི་མོ་དེ་འདྲ་བྲིས་འདུག གང་ལྟར་རི་མོ་
དེ་དག་ནི་སློབ་ཕྲུག་ཚོའི་རང་གི་བསམ་བློ་དང་འཇོན་ནུས་ལ་དཔག་པའི་
བྲིས་པ་ཤ་སྟག་རེད། ངའི་བསམ་པར་རི་མོ་དེ་དག་ཉར་ཚགས་བྱེད་འོས་པ་
འདུག་སྙམ་བྱུང་། ང་རང་ཤེས་ཡོན་འགན་འཛིན་མཇལ་བྱུང་བ་དང་ཁོང་
གི་ས་ནས་ཕྱོགས་གཅིག་བེད་སྤྱོད་བྱས་ཟིན་པའི་ཤོག་བུ་འགའ་ཤས་དང་།
ད་དུང་ཞ་སྨྱུག་ཚོན་ཅན་མང་པོ་རག་བྱུང་། ཤེས་ཡོན་འགན་འཛིན་དགོད་
ཙམ་བྱས་ཏེ་ “ངས་བལྟས་ན་ཁྱེད་ཀྱིས་སློབ་ཁྲིད་བྱེད་རྒྱུ་མཚམས་བཞག་སྟེ་
རི་མོ་སློབ་ཀྱི་ཡོད་པ་འདྲ།” ཞེས་གསུངས་བྱུང་།
ང་ལ་རི་མོའི་བརྗོད་གཞི་འདྲ་མིན་དང་འབྲེལ་བའི་འབྲི་དེབ་འགའ་
ཤས་རག་བྱུང་བས། སློབ་ཕྲུག་རྣམས་ལ་རང་རང་གི་འབྲི་དེབ་ནང་རི་མོ་
བྲིས་ཤོག་ལབ་པ་ཡིན། ངས་འབྲི་དེབ་དེ་དག་མཛེས་པོ་མཐོང་ཕྱིར་ནིམ་
པའི་ཡལ་ག་ཆུང་ཆུང་འགའ་ཤས་དང་། བྱང་ཆུབ་ཤིང་གི་ལོ་མ། ཏུལ་སིའི་
ཁྱུང་ཏོག མེ་ཏོག་འགའ་ཤས་སྦྱར་བ་མ་ཟད། རས་ཆ་ཚོང་མཁན་ལས་རི་མོ་
འདྲ་མིན་ལྡན་པའི་རས་འགའ་ཤས་བླངས་ཏེ་རྩིག་པའི་ལྡེབས་ལ་བཀལ་བ་
ཡིན། ད་དུང་ངའི་གྲོགས་པོའི་ས་ནས་རི་མོ་ཡག་པོ་འགའ་ཤས་གཡར་ཏེ་
154ལེའུ་བཞི་པ། ཆེས་མཐའ་མའི་འདུ་འཛོམས།
སློབ་ཕྲུག་ཚོས་ལྟ་ཆེད་དུ་རྩིག་པར་བཀལ་བ་ཡིན། ཁོང་ཚོས་དངོས་ཟོག་
གི་རི་མོ་འབྲི་ཆེད་དུ་དུས་རྒྱུན་བེད་སྤྱོད་བྱེད་བཞིན་པའི་སྣག་གཞོང་དང་།
གློག་ཡུ། སྒམ། ཙག་སྒྲ་སྒམ་ཆུང་བཅས་ཁོ་ཚོའི་མདུན་དུ་བཞག་པ་ཡིན། དེ་
ནས་ངས་ནག་པང་སྟེང་དུ་འདི་ལྟར་བྲིས་པ་སྟེ།
བྲིས་དང་། བྲིས་དང་། རི་མོ་བྲིས་དང་།
རང་ངོས་ནས་རི་མོ་བྲིས་དང་།
ཁྱེད་ཚོས་རི་མོ་འབྲི་ཤེས་ཀྱི་འདུག
ཉིན་རེ་བཞིན་དུ་ཁྱེད་ཚོའི་རི་མོ་ཡར་རྒྱས་འགྲོ་བཞིན་འདུག
སློབ་ཕྲུག་རྣམས་ཀྱིས་ངས་བྲིས་པ་དེ་གོ་བ་བཟང་ཕྱོགས་སུ་བླངས་ཏེ།
འགའ་ཤས་ཀྱིས་ཚེམས་དྲུབ་ཀྱི་རི་མོ་ཇི་བཞིན་བྲིས་པ་དང་། འགའ་ཤས་
ཀྱིས་མེ་ཏོག་དངོས་ལྟར་བྲིས། ཡང་སློབ་ཕྲུག་འགའ་ཤས་ཀྱིས་གང་ཡང་མ་
བྲིས་པར་གཞན་གྱིས་བྲིས་པ་རྣམས་ལ་རྟོག་ཞིབ་བྱས་ནས་བསྡད།
བདུན་ཕྲག་གཉིས་ཙམ་རྗེས་ངས་མཐོ་སློབ་ཀྱི་རི་མོའི་དགེ་རྒན་
གདན་ཞུ་བྱས་ཏེ། ཁོང་ལ་ “ཁྱེད་ཀྱིས་ཁོང་ཚོར་རི་མོ་སློབ་འཁྲིད་བྱེད་མི་
དགོས། ཁྱེད་ཀྱིས་ནག་པང་ཐོག་རང་གི་ཐུགས་འདོད་བཞིན་བྲིས་གནང་
དང་། དེ་ག་ལེར་གོ་རིམ་ངང་འབྲི་རོགས་གནང་། རྐུབ་སྟེགས་དང་ཤིང་
སྡོང་སོགས་གང་རུང་བྲིས་ན་འགྲིག་གི་རེད།” ཅེས་ཞུས་པ་ཡིན།
ངས་བཤད་པ་ལྟར་ཁོང་གིས་དེ་བཞིན་བྲིས་པ་ན་སློབ་ཕྲུག་ཚོས་ཁོང་
ལ་དོ་སྣང་ཆེན་པོས་བལྟས། ཉིན་རྗེས་མར་རི་མོ་འབྲི་རྒྱུའི་བྱེད་སྒོ་ཚ་ཚ་
འུར་འུར་དུ་འགྱུར། སློབ་ཕྲུག་ཚོས་རི་མོ་འབྲི་བའི་ཐབས་ཇུས་རེ་གཉིས་
ཤིག་ཤེས་ཡོད་ཚོད་འདུག དེ་ནས་ངས་ཁོང་ཚོར་རང་ཉིད་ཀྱིས་བྲིས་པའི་
155ཉིན་མོའི་རྨི་ལམ།
རི་མོའི་ཐོག་ཏུ་མིང་དང་ཚེས་གྲངས་བྲིས་ཤོག་ལབ་པ་ཡིན།
དེ་ནས་ཉིན་ཤས་རྗེས་ངས་རི་མོའི་དགེ་རྒན་ཁོང་བསྐྱར་དུ་གདན་
འདྲེན་ཞུས་ཏེ། རི་མོའི་ཚོན་གཏོང་སྟངས་ཀྱི་ཐབས་ཇུས་དཔེ་སྟོན་རོགས་
ཞུས་པ་ཡིན། ཁོང་གིས་ཚོན་སྨྱུག་བེད་སྤྱོད་བཏང་སྟེ་རི་མོ་ལྔ་དྲུག་ཅིག་
ལ་ཚོན་བཏང་སྟེ་སློབ་ཕྲུག་རྣམས་ལ་དཔེ་བསྟན། དེ་ལྟར་སློབ་ཕྲུག་ཚོར་
འཆར་སྣང་གསར་པ་ཞིག་བསྐྲུན།
དེ་རྗེས་ངས་རང་ཉིད་ཀྱི་གྲོགས་པོ་ས་ཞིབ་པ་ཞིག་ཡོད་པ་ཁོང་གདན་
འདྲེན་ཞུས་ཏེ། འཛིན་ཁང་གི་ཆ་ཚད་བླངས་རྗེས་སློབ་གྲྭའི་འཆར་གཞི་
འདིང་བའི་རེ་སྐུལ་ཞུས་པ་ཡིན། ངེད་གཉིས་ཀྱིས་ཆ་ཚད་ལེན་རྒྱུ་འགོ་
བརྩམས་པས། སློབ་ཕྲུག་རྣམས་ངེད་གཉིས་ཀྱི་ཆ་ཚད་ལེན་བཞིན་པར་
རྟོག་ཞིབ་བྱས་པ་དང་། དེ་ནས་ངེད་གཉིས་ཀྱིས་ཤོག་བུའི་སྟེང་ཁང་པའི་
འཆར་གཞི་ཇི་ལྟར་འབྲི་དགོས་མིན་གྱི་དཔེ་མཚོན་བསྟན་པ་ཡིན། དེ་རྗེས་
ངས་ཉིན་ཤས་རིང་སློབ་ཕྲུག་རྣམས་ལ་འཆར་གཞིའི་དཔེ་རིས་འགོད་མི་
ཞིག་གིས་གཞུང་ལམ་དང་། གྲོང་གསེབ། ནགས་ཚལ་སོགས་ཀྱི་སྐྱ་རིས་ཇི་
ལྟར་འབྲི་མིན་སྟོན་པར་ས་ཞིབ་པའི་ཡིག་ཚང་དུ་འཁྲིད་པ་ཡིན། ད་དུང་
ངས་སློབ་ཕྲུག་རྣམས་ཐེངས་རེ་གཉིས་ཤིག་ས་ཞིབ་པ་དང་ལྷན་དུ་དངོས་
སུ་ས་ཞིབ་བྱས་ཟིན་པའི་སར་ཁྲིད་པ་ཡིན།
སློབ་ཕྲུག་ཚོས་སློབ་གྲྭའི་ཁང་པ་དང་། ཉལ་ཁང་། འཛིན་ཁང་། ཁྲོན་
པ། མཚེའུ་སོགས་ཀྱི་རི་མོ་འབྲི་རྒྱུ་འགོ་བརྩམས། ངས་ཁོང་ཚོ་ཉེ་འཁོར་
གྱི་རང་བྱུང་ཁོར་ཡུག་ལྟ་རུ་ཁྲིད་དེ། རང་གིས་མིག་བཤེར་བྱས་ནས་གང་
མཐོང་བ་རྣམས་ཀྱི་སྣང་བརྙན་དེ་འབྲི་ཐུབ་པར་རྟོག་ཞིབ་བྱ་རྒྱུའི་རྩེད་མོ་
156ལེའུ་བཞི་པ། ཆེས་མཐའ་མའི་འདུ་འཛོམས།
རྩེ་རུ་བཅུག་པ་ཡིན། ངས་ཁོང་ཚོར་ཉི་མ་འཆར་ནུབ་སྐབས་ཀྱི་ནམ་མཁའི་
མདོག་རྣམས་ལ་ཞིབ་འཇུག་བྱེད་དུ་བཅུག་པ་མ་ཟད། འབུར་མཐོང་རི་
མོའི་ལག་རྩལ་གྱི་གོ་རྟོགས་ཡག་པོ་ཡོང་བར་ཤིང་སྡོང་ལ་སོགས་དངོས་པོ་
རྣམས་ཀྱི་ཐག་ཉེ་རིང་གི་མཐོང་ཚུལ་མི་འདྲ་བ་རྣམས་ལ་ཞིབ་འཇུག་བྱེད་
དུ་བཅུག་པ་ཡིན། ད་དུང་ངས་ཤིང་སྡོང་དང་། རི་ལུང་། མི་ལ་སོགས་པའི་
དངོས་པོའི་དཀར་ཆ་དང་གྲིབ་ནག་ཕོག་ཚུལ་དེར་རྟོག་ཞིབ་བྱེད་དུ་བཅུག་
པ་ཡིན།
དེ་ལྟར་ང་ཚོའི་རི་མོའི་བྱེད་སྒོ་དེ་ཧ་ཅང་འཁྲུག་ཆ་ལྡན་པ་ཞིག་ཏུ་གྱུར།
བཞི།
༄༅། །ཉིན་ཞིག་ངས་སློབ་གྲྭ་ཆེན་མོ་ནས་རྒྱང་ཤེལ་ཞིག་ཁྱེར་ཡོང་བ་ཡིན།
དེ་བརྒྱུད་ནས་ཐག་རིང་དུ་ཡོད་པའི་དངོས་པོ་རྣམས་ཇི་ལྟར་མཐོང་མིན་
སློབ་ཕྲུག་རྣམས་ལ་བསྟན་པ་ཡིན། སློབ་ཕྲུག་རྣམས་ཀྱིས་དེ་མཐོང་བས་ཧ་
ལས། ཁོ་ཚོས་ཉིན་གང་ཕན་ཚུན་རེས་མོས་བྱས་ཏེ་རྒྱང་ཤེལ་བརྒྱུད་ནས་ལྟ་
ཡིན་བསྡད། དེ་ནས་ཡང་ངས་དགོང་མོ་ཞིག་ལ་གཟའ་དང་སྐར་མ་རྣམས་
ལྟ་བའི་རྒྱང་ཤེལ་ཞིག་ཁྱེར་ཡོང་བ་ཡིན། སྐབས་དེར་ངའི་གྲོགས་པོ་ཚོས་
“ཁྱེད་རང་དངོས་གནས་མི་བྲེལ་བ་ཆེན་པོ་ཞིག་རེད་འདུག་” ཟེར།
དུས་རྒྱུན་དུས་སྐབས་དེ་འདྲའི་སྐབས་དགེ་རྒན་ལས་རོགས་རྣམས་
ང་དང་མཉམ་དུ་སྡོད་ཀྱི་ཡོད། ད་ཆ་ཁོ་ཚོས་ང་ལ་ཟུར་ཟ་བྱེད་རྒྱུ་མཚམས་
བཞག་སྟེ་ངའི་སར་ནས་ལེགས་ཆ་ལེན་པར་འབད། ཤེས་ཡོན་འགན་འཛིན་
གྱིས་ཁོང་ཚོ་བདུན་གཅིག་ནང་ཆུ་ཚོད་གཅིག་རིང་ངའི་སློབ་ཁྲིད་བྱེད་
157ཉིན་མོའི་རྨི་ལམ།
སྟངས་ལ་ལྟ་ཆོག་པའི་བཀའ་འཁྲོལ་གནང་འདུག
མཚན་མོར་ངས་སློབ་ཕྲུག་རྣམས་ལ་ཟླ་བ་དང་རྒྱུ་སྐར་གཞན་རྣམས་
རྒྱང་ཤེལ་བརྒྱུད་ནས་བསྟན་པ་ཡིན། ཁོང་ཚོར་མཚོན་ན་དེ་ནི་གནད་དོན་
གསར་པ་ཞིག་ཡིན།
ངས་ཁོང་ཚོར་ཟླ་བ་བསྟན་ནས་ “ཁྱེད་ཚོས་ཟླ་བའི་ནང་རྒན་མོ་ཞིག་
དང་ར་ཞིག་ཡོད་པ་དང་། རྒན་མོས་སྣལ་མ་འཁེལ་བཞིན་ཡོད་པའི་སྐོར་
ཐོས་མྱོང་ཡོད་ཀྱི་རེད། དོན་དངོས་ཐོག་དེ་དག་ནི་ཟླ་བའི་དོང་ཁ་ཡིན། ཟླ་
བའི་ཐོག་གནམ་གཤིས་ཧ་ཅང་གྲང་བས་མི་འཚོ་གནས་ཐུབ་ཀྱི་མ་རེད།”
ཅེས་བཤད།
བསྡད།
ངས་མུ་མཐུད་ཤོད་བཞིན་པའི་སྐབས་སློབ་ཕྲུག་རྣམས་ཅེར་ནས་
“ང་ཚོ་སྡོད་སའི་འཛམ་གླིང་འདི་དང་ཟླ་བ་གཉིས་མིང་སྲིང་རེད། ཉི་
མ་ནི་ཁོ་གཉིས་ཀྱི་པ་ལགས་རེད།” ཅེས་བཤད།
༦
158ལེའུ་བཞི་པ། ཆེས་མཐའ་མའི་འདུ་འཛོམས།
སློབ་ཕྲུག་རྣམས་དེ་བས་ཧང་སངས།
“རྒན་ལགས། སྒྲུང་དེབ་གང་གི་ནང་དེ་བཤད་ཡོད་དམ་” ཞེས་སློབ་
ཕྲུག་ཅིག་གིས་དྲིས་བྱུང་།
“འདི་འཆར་ཡན་གྱི་སྒྲུང་ཞིག་མ་རེད། འདི་དངོས་ཡོད་རེད།”
“ཡིན་གྱི་མ་རེད།”
“དངོས་གནས་དྲང་གནས་རེད།”
དེ་ནས་ངས་སའི་གོ་ལ་འདིའི་ཆགས་རིམ་སྐོར་བཤད་པ་ཡིན། ཁོང་ཚོ་
སྤྲོ་སྣང་ཆེན་པོ་བྱེད་ཀྱི་འདུག ངས་སྒྲུང་དེ་ཉིན་གཅིག་རྗེས་གཉིས་མཐུད་
ཀྱིས་མུ་མཐུད་དེ། སའི་གོ་ལ་གྲང་མོ་ཆགས་ཏེ་ས་ཤུན་གྱི་ཆགས་སྟངས་སྐོར་
དང། རི་དང་རི་རྒྱུད་ཆགས་སྟངས། དེ་བཞིན་ཤ་བལ་དང་། སྦུབ་གཅིག་དུམ་
སྐྱེས། ཉ། སྦལ་པ། ས་ཆུ་གཉིས་གནས་སེམས་ཅན། ཤིང་ནགས། གདོད་མའི་
མིའི་རིགས་ནས་ད་ལྟའི་མིའི་རིགས་ཀྱི་ཆགས་རིམ་སོགས་བཤད་པ་ཡིན།
སྒྲུང་དེ་ནི་ཧ་ཅང་སྙན་ཞིང་སྤྲོ་བ་སྟེར་བས་སློབ་ཕྲུག་ཚོས་དོ་སྣང་ཆེན་པོས་
ཉན། དགེ་ཆེ་མཆོག་ནས་འཛིན་རིམ་བདུན་པའི་སློབ་ཕྲུག་རྣམས་ཀྱང་ངའི་
སློབ་ཁྲིད་འདི་ཉན་པར་བཏང་གནང་འདུག
ཉིན་གཅིག་ངས་ཟླུམ་གཟུགས་ས་ཁྲ་ཞིག་ཁྱེར་ཡོང་སྟེ་ “ང་ཚོའི་གོ་ལ་
འདིའི་སྟེང་དེ་ཚོ་ཚང་མ་འབྱུང་གི་ཡོད།” ཅེས་བཤད་པ་ཡིན།
ངས་ཁོང་ཚོར་གོ་ལའི་སྟེང་ཆུ་དང་སའི་རྒྱ་ཁྱོན་ཇི་ཙམ་ཡོད་པ་དང་།
དེའི་ནང་མི་རིགས་ནག་པོ་དང་། དཀར་པོ། སེར་པོ། རྒྱ་སྨུག་སོགས་ག་པར་
ཡོད་མེད། ད་དུང་སའི་གོ་ལའི་རང་བྱུང་ས་ཁུལ་འགའ་ཤས་སྐོར་བཤད་པ་
དང་དེ་དག་གི་མིང་རྣམས་ལབ་པ་ཡིན། ངས་ཁོང་ཚོར་ང་ཚོ་ཨེ་ཤི་ཡའི་
159ཉིན་མོའི་རྨི་ལམ།
གླིང་ཆེན་ནང་ཡོད་པ་དང་། ཨེ་ཤི་ཡའི་གླིང་ཆེན་ནང་གི་རྒྱ་གར་དང་།
དེའི་ནང་གི་ཀཱ་ཐཱིས་ (kathis) མི་རིགས་གནས་པའི་ཀཱ་ཐིཡ་ཝཱར་ (Kathi-
awar) གྱི་ས་ཆ་རྣམས་བསྟན་པ་ཡིན། ད་དུང་ཀཱ་ཐཱིཡ་ཝཱར་ནང་བྷཝ་ནཱ་གྷར་
(Bhavnagar) གང་དུ་ཆགས་ཡོད་མེད་སོགས་བསྟན་པ་ཡིན།
དེ་ནས་ངས་ “ཟླུམ་གཟུགས་ས་ཁྲ་འདི་ཁྱེར་ཏེ་ས་ཁྲ་འཇོག་ས་དེ་
ནས་ས་ཁྲ་དེ་ཚོ་མར་བཏོན་ཤོག་དང་། ཁྱེད་ཚོས་ས་ཁྲ་གང་ཞིག་གིས་ཟླུམ་
གཟུགས་ས་ཁྲའི་ནང་གི་ས་ཆ་གང་ཞིག་སྟོན་གྱི་ཡོད་མེད་ཚོལ་དང་།” ཞེས་
ལབ་པ་ཡིན།
དེ་ལྟར་ཉིན་ལྟར་རེ་ཞིག་ངས་ཟླུམ་གཟུགས་ས་ཁྲ་དང་ས་ཁྲའི་ནང་
ནས་ས་ཆ་དེ་དང་དེ་འཚོལ་དུ་བཅུག་པ་ཡིན། མ་ཟད་ངས་ས་ཁྲའི་ནང་
ནས་དེ་སྔ་ཕྱིན་མྱོང་བའི་གྲོང་གསེབ་ཁག་དང་། དེ་དག་ལ་བསྐྱོད་པའི་ལམ་
ཆུང་། ལམ་ཆུང་དེ་བརྒྱུད་སྐབས་རྒྱུག་ཆུ་གང་ཞིག་བརྒལ་དགོས་པ་དང་།
གྲོང་ཁྱེར་གང་ཞིག་བརྒྱུད་དགོས་པ་སོགས་འཚོལ་ཤོག་ལབ་པ་ཡིན།
ཐབས་ལམ་དེ་གཅིག་ཡིན་པས་ཐབས་ལམ་གཞན་ཞིག་ཡོད་པ་སྟེ། ང་
རང་ཨ་ཧྥེ་རི་ཁར་བསྐྱོད་མྱོང་བ་དེ་ཡིན། དེར་བརྟེན་ངས་ནག་པང་ཐོག་ལ་
སྦྱར་བའི་ཨ་ཧྥེ་རི་ཁའི་ས་ཁྲ་དེར་བལྟས་ནས་ཨ་ཧྥེ་རི་ཁའི་སྐོར་བཤད་པ་
ཡིན། ངས་ཁོང་ཚོར་ཨ་ཧྥེ་རི་ཁའི་ནང་གི་ཊན་གྷ་མྱི་ཀ་ (Tanganyika) ནང་
གི་མཚེའུ་ཝིཀ་ཊོ་རི་ཡ་ནེཡ་སཱ་ (victoria nyasa) དང་། གཙང་པོ་ཛམ་བྷེ་
སི། (zambesi) ན་ཡེལ་ (nile) ལ་སོགས་པའི་སྐོར་བཤད་པ་ཡིན། དེ་ནས་
ངས་ཁོང་ཚོར་ཨ་ཧྥེ་རི་ཁའི་སེམས་ཅན་འདམ་སེང་དང་གླང་ཆེན། ད་དུང་
ཨ་ཧྥེ་རི་ཁའི་མི་རིགས་མ་སཱི་ཡཱས་དང་ཀོ་ཝི་རཱོན་ཌོས་ (kovirondos) སོགས་
160ལེའུ་བཞི་པ། ཆེས་མཐའ་མའི་འདུ་འཛོམས།
ཀྱི་སྐོར་ཡང་བཤད་པ་ཡིན། དེ་ནས་ཉིན་གཅིག་ངས་ཁོང་ཚོར་ “ང་ཚོའི་ཉེ་
འཁོར་དུ་གནས་པའི་དམངས་རིགས་དང་། འབྲོག་པ། རྫ་མཁན། ལུག་རྫི་
སོགས་ཐུག་པར་མི་འགྲོའམ་” ཞེས་དྲིས་པ་ཡིན།
ངས་སློབ་ཕྲུག་རྣམས་གྲོང་གསེབ་དང་། རྒྱུག་ཆུ། རི། གྲོང་གསེབ་ཀྱི་
མཐའ་འཁོར་སོགས་ལ་ཁྲིད་དེ། ས་ཆ་དེ་དག་གི་འདས་ཟིན་པའི་ལོ་རྒྱུས་
འཚོལ་སྙེགས་བྱེད་དུ་བཅུག་པ་ཡིན། དེ་ནས་ངས་ས་ཁམས་སློབ་ཁྲིད་
ཆེད་དཔེ་མཛོད་ཅིག་དགོས་གལ་དུ་མཐོང་ཡང་། གུཇ་རཱཐ་ཡི་སྐད་ཡིག་
ནང་འགྲུལ་བཞུད་ལག་དེབ་ཡག་པོ་དེ་འདྲ་རག་མ་སོང་། ང་ལ་རྒྱུ་ཆ་གང་
རག་པ་དེ་ག་རང་རེད། རྒྱུ་ཆ་དེ་དག་སློབ་ཕྲུག་རྣམས་ལ་ཀློག་ཏུ་བཅུག་སྟེ།
“འདི་ཀློགས་ཤོག ཁྱེད་ཚོས་འདི་ཀློག་སྐབས་ས་ཁྲ་ལ་མིག་ལྟ་ཤོག འགྲུལ་
བཞུད་པ་དེ་གང་དུ་བསྐྱོད་ས་དེའི་ཤུལ་ལམ་དེད་ནས་ཁོ་དང་མཉམ་དུ་
བསྐྱོད་ཤོག་ཨ།” ཞེས་ལབ་པ་ཡིན།
སློབ་ཕྲུག་ཚོས་འགྲུལ་བཤད་ཀློག་རྒྱུར་དགའ་པོ་ཡོད། རེ་གཉིས་ཤིག་
ཀཱ་ཐིཡ་ཝཱར་གྱི་ཤེས་བྱ་ཀུན་བཏུས་ཀློག་རྒྱུར་དོ་དབྱིངས་སླེབས་འདུག ཁོང་
ཚོས་ས་ཁྲའི་ནང་ནས་གྲོང་གསེབ་ཅིག་བདམས་ཏེ་དེའི་སྐོར་ཤེས་བྱ་ཀུན་
བཏུས་ལས་ཆ་ཚང་ཀློག་གི་ཡོད། ད་དུང་རཱ་ཝི་བྷཡི་རཱ་ཝཱལ་ (Ravibhai
raval) གྱི་རི་མོ་དང་ཚོན་རིས་ལས་ཨེ་མེ་དཱ་བྷད་ (Ahmedabad)སྐོར་གྱི་
གནས་ཚུལ་མང་པོ་ཞིག་ཤེས་འདུག གལ་ཏེ་ང་ཚོར་གལ་ཆེའི་ས་ཆ་ཚང་
མའི་འདྲ་དཔར་འཇོག་དེབ་ཡོད་ན་ཡག་པོ་ཅི་མི་འོང་སྙམ། ཉིན་གཅིག་
རཱ་ཝི་བྷཡི་རཱ་ཝཱལ་ང་ཚོའི་འཛིན་ཁང་དུ་སླེབས་སོང་། ཁོང་ལ་མཱདྷ་རཱས་ཀྱི་
ཡུལ་ལྗོངས་སྟོན་པའི་གློག་བརྙན་ཞིག་འདུག ངས་གློག་བརྙན་དེ་སློབ་ཕྲུག་
161ཉིན་མོའི་རྨི་ལམ།
རྣམས་ལ་བསྟན་པ་ཡིན། གློག་བརྙན་སྟོན་རྒྱུ་དེའང་ཤེས་ཡོན་སློབ་གསོའི་
ལག་ཆ་གལ་གནད་ཅིག་ཆགས་ཀྱི་ཡོད། ཐག་རིང་གི་ས་ཆའི་ལྗོངས་བཀོད་
མངོན་སུམ་དུ་སྟོན་རྒྱུ་དེས་ས་ཁམས་རིག་པའི་ཐོག་སྤྲོ་སྣང་སྟེར་བར་བྱེད།
དེ་ནས་ངས་སཱི་སརཱས་ (Scissors) ཐ་མག་བཟོ་གྲྭས་བཟོས་པའི་ཏག་སེ་ཆག་
པ་གཅིག་ཁྱེར་ཡོང་བ་ཡིན། ཏག་སེ་དེ་ཚོའི་སྟེང་ས་ཆ་མི་འདྲ་བའི་ཡུལ་
མིའི་པར་རིས་ཡོད་པས་ཁོང་ཚོར་བསྟན་པ་ཡིན། ངས་སློབ་ཕྲུག་རྣམས་
ལ་འཛམ་གླིང་ཆ་ཚང་རྒྱུས་ཡོད་བཟོ་འི་བསམ་པ་མེད་ལ། ཁོང་ཚོས་ས་ཆ་
ཚང་མ་བློ་འཛིན་བྱེད་པའི་རེ་བའང་བཅངས་མེད། ངའི་འདོད་པ་ནི་སློབ་
ཕྲུག་ཚོས་འཛམ་བུ་གླིང་འདི་རྒྱ་ཁྱོན་ཧ་ཅང་ཆེ་ཞིང་དེའི་ནང་བློ་མགུ་བའི་
གནས་ཚུལ་མང་པོ་ཡོད་པས། དེ་རྣམས་སྦྱོང་བའི་ཐབས་ལམ་སྣ་ཚོགས་
ཡོད་པ་ཤེས་ན་འདོད་ཀྱི་འདུག ངའི་འདོད་པ་དེ་ག་རང་ཡིན།
ངས་ “ང་ཚོ་འགྲུལ་བཞུད་བྱེད་དོ།' ཞེས་པའི་རྩེད་མོ་གཞན་ཞིག་
གསར་རྩོམ་བྱས་པ་ཡིན། ང་ཚོ་བྷཝ་ནཱ་གྷར་ནས་ཨེ་མེ་དཱ་བྷད་དང་། དེ་
ནས་ཌ་ཝར་ཀཱ། བྷོམ་བྷེ། ཧི་མ་ལ་ཡའི་རི་རྒྱུད། དེར་མ་ཟད་ཨིན་ཡུལ་
སོགས་སུ་འགྲུལ་བཞུད་བྱེད་ཀྱི་ཡོད་པ་བསམ་བློ་གཏོང་གི་ཡོད། དེ་ནས་
ང་ཚོས་ཇི་ལྟར་འགྲོ་བ་དང་། མེ་འཁོར་གང་ཞིག་ནང་འགྲོ་བ། མེ་འཁོར་
ག་པར་བརྗེ་དགོས་པ། ལམ་དུ་ས་གནས་གང་དུ་གང་ཞིག་མཐོང་འོས་པ།
འགྲུལ་བཞུད་ཀྱི་ཉིན་ཇི་ཙམ་འགོར་མིན། སུ་དང་ཐུག་དགོས་པ་དང་གང་
ཞིག་ཉོ་དགོས་པ་སོགས་ཀྱི་འཆར་གཞི་འདིང་གི་ཡོད། ད་དུང་ང་ཚོས་ལམ་
གྲོན་ཇི་ཙམ་འགྲོ་མིན་ཚོད་རྩིས་རྒྱག་པ་དང་། ས་ཆ་གལ་ཆེ་བ་ག་པར་འགྲོ་
དགོས་མིན་གནས་ཡིག་ནས་བཤུས་ཏེ་ཟིན་བྲིས་རྒྱག་པ། ས་བབ་གནས་
162ལེའུ་བཞི་པ། ཆེས་མཐའ་མའི་འདུ་འཛོམས།
སྟངས་ཀྱི་གནས་ཚུལ་ཤེས་པ་བརྒྱུད་ང་ཚོས་ས་ཆ་རེ་ནས་གང་ཉོ་འོས་པར་
བསམ་ཞིབ་བྱེད་ཀྱི་ཡོད། ང་ཚོ་འགྲུལ་བཞུད་ངོ་མ་བྱེད་ཀྱི་ཡོད་པ་ཇི་བཞིན་
གནས་ཚུལ་ཚང་མ་རྒྱུས་ལོན་པ་བྱེད་ཀྱི་ཡོད། དེ་ནི་ངའི་ས་ཁམས་རིག་པ་
སྦྱོང་བའི་ལས་འཆར་ཞིག་ཡིན། དེ་མིན་ལྷག་འཕྲོས་རྣམས་ངས་སློབ་ཕྲུག་
རང་ཉིད་ཀྱི་ལག་ཏུ་བཞག་པ་ཡིན། སྐབས་རེར་ཁོ་ཚོས་ཙག་སྒྲ་གང་ནས་
ཐོན་གྱི་ཡོད་པ་རྩད་གཅོད་བྱས་པ་དང་། མཚམས་རེར་འདི་ནས་ཐོན་པའི་
སྲིང་བལ་རྣམས་ཨིན་ཡུལ་དུ་ཇི་ལྟར་གཏོང་མིན་འཚོལ་བ་སོགས་བྱས།
ཡང་སྐབས་རེར་ཚོང་ཁང་ནང་ཕྱིན་ཏེ་དངོས་ཟོག་རྣམས་རྒྱལ་ཁབ་གང་
ནས་ཐོན་མིན་བཙལ་བ་དང། ཡང་མཚམས་རེར་རྒྱུག་ཆུ་དང་། གྲོང་སྡེ། རི།
རྒྱལ་ཁབ་སོགས་ཀྱི་མིང་ནས་ཨན་ཏཱ་ཀ་དིའི་རྩེད་མོ་རྩེ་བ་སོགས་བྱས། ད་
དུང་ཁོ་ཚོས་རང་གིས་མཐོང་ཐོས་བྱུང་བའི་གྲོང་གསེབ་དང་། རྒྱུག་ཆུ། རི་
གཤོང་། མཛེས་ལྗོངས་སོགས་འཁོད་པའི་ས་ཁྲ་འབྲི་བར་བྱས། ད་དུང་དེའི་
ཐོག་ཏུ་ཁ་གསབ་བྱེད་དགོས་ན་ཁོ་ཚོས་ས་ཁམས་རིག་པའི་སློབ་དེབ་ལ་
གཞི་བཅོལ་གྱི་ཡོད།
དེ་ལྟར་ང་ཚོའི་ས་ཁམས་རིག་པའི་སློབ་སྦྱོང་བྱ་རྒྱུ་མུ་མཐུད། འོན་ཀྱང་
ངའི་ལས་རོགས་དགེ་རྒན་འགའ་ཞིག་དགའ་མེད་པ་འདྲ་འདུག ཁོང་ཚོས།
“ཁྱེད་གཅིག་པུས་དེ་འདྲ་བྱེད་ཐུབ་ཀྱི་རེད། ཁྱེད་ཀྱིས་བལྟས་ན་ང་ཚོས་
གནས་ཚུལ་དེ་ཚོ་ག་ནས་བསྡུ་རུབ་བྱེད་ཐུབ་ཡོང་དགོངས་ཀྱི་འདུག ང་
ཚོས་ས་ཁམས་རིག་པ་དེ་ལྟར་འཁྲིད་ཐུབ་པ་མི་འདུག” ཅེས་ཟེར།
འོན་ཀྱང་ངའི་བསམ་པར་ཁོང་ཚོས་དེ་དག་བྱེད་ཐུབ་ཀྱི་རེད་སྙམ།
གལ་ཆེ་ཤོས་དེ་ཁོང་ཚོ་རང་ཉིད་ལ་འབད་བརྩོན་དང་སྤྲོ་སྣང་དགོས་ཀྱི་ཡོད་རེད།
163ཉིན་མོའི་རྨི་ལམ།
ལྔ།
༄༅། །ལོ་མཇུག་གི་ཡིག་རྒྱུགས་སླེབས་ལ་ཉེ་སོང་། ངས་ད་བར་དུ་བྱས་པའི་
ལས་ཀ་རྣམས་ལ་མནོ་བསམ་ཞིབ་ཅིག་བྱས་ཏེ། རྩིས་རིག་སློབ་ཚན་ཐོག་
བསམ་བློ་བཏང་བ་ཡིན། ད་བར་ངས་རྩིས་རིག་སློབ་ཚན་གང་ཡང་ཁྲིད་
མེད་པ་དེ་བདེན་པ་མ་རེད། ངས་སློབ་ཚན་དེར་ད་བར་ཁུངས་གཏུགས་
བྱས་མེད་པ་དེ་དངོས་ཡོད་རེད། ངས་དེ་སྔོན་ཁོང་ཚོས་འཛིན་གྲྭ་འོག་མར་
སྦྱངས་ཟིན་པའི་སྡོམ་རྩིས་འཐེན་རྩིས་སོགས་ཀྱི་གོ་རྟོགས་གང་འདྲ་ཡོད་
མེད་ཚོད་ལྟ་བྱ་རྒྱུའི་འབད་བརྩོན་བྱས་ཡིན། ཁོང་ཚོས་སྡོམ་རྩིས་འཐེན་
རྩིས་ཡག་པོ་ཤེས་ཀྱི་འདུག དང་ཐོག་ངའི་སེམས་ནང་ཁོང་ཚོ་སློབ་ཚན་
དེར་ཡག་པོ་འདུག་དྲན་བྱུང་། དེའང་ཕྱོགས་གཅིག་ནས་ཡག་པོ་བྱུང་སོང་
དྲན་སོང་། གང་ཡིན་ཞེ་ན། ངས་སློབ་ཚན་དེའི་ཐོག་གསར་པ་གང་ཡང་
བྱེད་ཐུབ་མ་སོང་བས་ཡིན། འོན་ཀྱང་དེ་དག་གི་རྩིས་རྒྱག་དང་ཐབས་ལམ་
གྱི་རྣམ་གཞག་སྐོར་འདྲི་སྐབས་ཁོང་ཚོས་ལན་འདེབས་མི་ཐུབ། ཁོང་ཚོས་
སྡོམ་རྩིས་དང་འཐེན་རྩིས་སོགས་ཤེས་ཀྱི་ཡོད་ནའང་། ཁོང་ཚོའི་གོ་རྟོགས་
གང་ཡོད་པ་དེ་བློ་འཛིན་བྱས་པ་ཞིག་ཡིན་པ་ངས་ཤེས་བྱུང་། དེ་ལྟར་ངས་
དེའི་ཐོག་གང་བྱེད་དགོས་མིན་གྱི་བློ་འཚབ་ཅིག་སྐྱེས་བྱུང་། གཅིག་ནས་
སློབ་ཚན་དེ་ང་རང་གི་དགའ་མོས་ཡོད་པའི་སློབ་ཚན་ཞིག་མ་ཡིན་ལ།
གཉིས་ནས་ད་ལྟའི་ཨང་རྩིས་འཁྲིད་ཐབས་དེ་ཡང་ནོར་འཁྲུལ་ཅན་ཞིག་
ཡིན་པ་ངས་ཤེས་ཀྱི་ཡོད། འོན་ཀྱང་ངས་དེའི་ཐོག་ལེགས་བཅོས་གང་ཞིག་
བྱེད་དགོས་མིན་གྱི་བསམ་བློ་ཡང་བཏང་མེད། ངའི་མདུན་ལ་གདོང་ལེན་
བྱེད་དགོས་པ་ཆེན་པོ་ཞིག་ཡོད། དེ་ནས་ང་ཐད་ཀར་ཤེས་ཡོན་འགན་
164ལེའུ་བཞི་པ། ཆེས་མཐའ་མའི་འདུ་འཛོམས།
འཛིན་སར་བཅར་ནས། “འགན་འཛིན་ལགས། ངས་ཨང་རྩིས་སློབ་འཁྲིད་
ཐོག་གསར་པ་གང་ཡང་བྱེད་ཐུབ་པ་མི་འདུག ངས་འགྲེལ་བཤད་ཡག་པོ་
བརྒྱབ་སྟེ་སློབ་ཚན་ཚར་བ་བྱེད་ཀྱི་ཡིན། ངས་བྱེད་ཐུབ་པ་དེ་ཡིན།” ཞེས་
ཞུས་པ་ཡིན།
དེར་ཤེས་ཡོན་འགན་འཛིན་གྱིས། “རྒྱུ་མཚན་ཅི་ཡིན། ཨང་རྩིས་སློབ་
ཚན་ཁྲིད་ཐབས་ཐོག་ལ་འགྱུར་བ་གཏོང་དགོས་པ་མི་འདུག་གམ།” ཞེས་
དྲིས་བྱུང་།
ངས་ “འགྱུར་བ་ལོས་གཏོང་དགོས། འོན་ཀྱང་གཞི་རྩ་རང་ནས་འགྱུར་
བ་གཏོང་དགོས་ཀྱི་འདུག ཕྲུ་གུས་ཐོག་མར་གྲངས་ཀ་རྒྱག་སྟངས་སྦྱོང་བའི་
དུས་སྐབས་ནས་ཐབས་ལམ་ཚུལ་བཞིན་བསྟེན་དགོས་འདུག རྩིས་རིག་
སློབ་ཚན་ཟེར་བ་དེ་གོ་བ་ཡག་པོ་ཞིག་མ་ལོན་ན་སློབ་ཕྲུག་དེར་མུ་མཐུད་
དཀའ་ངལ་འཕྲད་ངེས་རེད།” ཅེས་ཞུས་པ་ཡིན།
དེར་ཤེས་ཡོན་འགན་འཛིན་གྱིས “དེས་ན་འགོ་སྟོད་ནས་ཨང་རྩིས་
ཁྲིད་ཤོག” ཅེས་གསུངས་བྱུང་།
“དུས་ཚོད་དེ་འདྲ་ག་པ་ཡོད་རེད། གལ་ཏེ་དུས་ཚོད་ཡོད་པའི་དབང་
དི་བཏང་ནའང་། སློབ་ཕྲུག་དེ་ཚོ་བློ་འཛིན་བྱེད་རྒྱུར་གོམས་ཟིན་པས་སྡོམ་
རྩིས་འཐེན་རྩིས་སྐབས་རྒྱུ་མཚན་འདི་དང་དེ་ལ་ཆ་འཇོག་གི་མ་རེད། ད་
ལྟ་ཁོང་ཚོ་བཟོ་ལྟ་བཟོ་རྒྱུ་ཁག་པོ་རེད།” ཅེས་ཞུས་པ་ཡིན།
ཤེས་ཡོན་འགན་འཛིནགྱིས། “དེས་ན་ཁོང་ཚོའི་ཨང་རྩིས་སློབ་ཚན་དེ་
”གསུངས།
དེར་ངས་ “ང་རང་ངོས་ནས་གང་ཐུབ་ཅི་ཐུབ་ཀྱི་འབད་བརྩོན་བྱེད་ཀྱི་
165ཉིན་མོའི་རྨི་ལམ།
ཡིན། ཡིན་ནའང་གསལ་པོ་བཟོ་དགོས་པ་ཞིག་ལ། ཨང་རྩིས་སློབ་ཁྲིད་ཀྱི་
ཐབས་ལམ་ཐད་ཚོད་ལྟ་གང་ཞིག་བྱེད་ནའང་ཁོང་ཚོའི་ལོ་ཚོད་དེར་བྱེད་
ཐུབ་ཀྱི་མ་རེད།” ཅེས་ཞུས་པ་ཡིན།
དེར་ཁོང་གིས་ “གལ་ཏེ་ཁྱེད་ལ་ཐོག་མ་ཉིད་ནས་འཛིན་གྲྭ་ཞིག་སྤྲད་
པ་ཡིན་ན་ཐབས་ལམ་གསར་པ་དེ་ཚོད་ལྟ་བྱ་ཐུབ་བམ།” ཞེས་དྲིས་བྱུང།
ངས་ “ང་ཚོས་ཨང་གྲངས་ངོ་སྤྲོད་བྱེད་སྐབས་ནས་ཐབས་ལམ་གསར་
པ་དེ་ཚོད་ལྟ་བྱ་རྒྱུའི་འདོད་པ་ང་ལ་ཡོད། སྐབས་དེ་དུས་ངས་ཐབས་ལམ་
དེ་དང་དེ་ཡག་པོ་འདུག་ཅེས་གཞན་ལ་བཤད་ཐུབ། ངའི་དགེ་རྒན་ལས་
རོགས་འགའ་ཤས་ཀྱིས་ཨང་རྩིས་སློབ་འཁྲིད་ནང་ཐབས་ལམ་གསར་པ་ངོ་
སྤྲོད་བྱེད་རྒྱུའི་དོ་དབྱིངས་ཡོད་པ་ངས་ཤེས་ཀྱི་ཡོད། གལ་ཏེ་ལོ་རྗེས་མར་
ང་ལ་ཚོད་ལྟ་བྱ་རྒྱུའི་གོ་སྐབས་བྱུང་ན་ང་དང་སྐུ་ཞབས་ནྰནྡྲ་ཤཱན་ཀཱར་ངེད་
གཉིས་ཀྱིས་ཚོད་ལྟ་བྱེད་རྒྱུའི་འདོད་པ་ཡོད། ངས་སྔོན་འགྲོ་སློབ་གྲྭའི་ཨང་
རྩིས་འཁྲིད་ཐབས་དེ་ཡག་པོ་ཞིག་མཐོང་གི་འདུག དེ་ནི་རང་བཞིན་རེད།
ངས་དེའི་སྐོར་དཔེ་དེབ་བཀླགས་པ་དང་། བསམ་གཞིག་ཀྱང་བྱས་མྱོང།
འོན་ཀྱང་ངས་དེ་ཉིད་ལག་ལེན་ངོ་མའི་ཐོག་ཚོད་ལྟ་བྱས་མེད།” ཅེས་ཞུས་
པ་ཡིན།
ཤེས་ཡོན་འགན་འཛིན་གྱིས་་ “དེས་ན་ལོ་རྗེས་མར་ཤེས་ཡོན་
འགན་འཛིན་གཞོན་པའི་ལས་གནས་ཁུར་ཏེ། དགེ་འོས་སློབ་གཉེར་ཁང་
ནང་ཨང་རྩིས་སློབ་ཁྲིད་ཐོག་ཚོད་ལྟ་བྱ་རྒྱུའི་ཁས་ལེན་གྱི་ཡིན་ནམ།”
ཞེས་གསུངས་བྱུང་།
“དེ་ངས་དཀོན་མཆོག་གི་ཕྱག་ཏུ་བཞག་གི་ཡིན། ད་ལྟ་ངས་གཅིག་
166ལེའུ་བཞི་པ། ཆེས་མཐའ་མའི་འདུ་འཛོམས།
རང་ཞུ་ཐུབ་པ་དེ་ལོ་འདིའི་ནང་ཨང་རྩིས་སློབ་ཁྲིད་ཐད་གསར་པ་གང་
ཡང་བྱེད་ཐུབ་ས་མ་རེད་ཞུ་རྒྱུ་ཡིན།” ཞེས་ཞུས་པ་ཡིན།
དྲུག
ལོ་མཇུག་གི་ཡིག་རྒྱུགས་དེ་བས་ཉེ་རུ་སླེབས་པས། ངའི་ངོས་ནས་སློབ་ཕྲུག་
རྣམས་གྲ་སྒྲིག་གང་ཡོང་བྱེད་རྒྱུ་འགོ་བརྩམས་པ་ཡིན། སློབ་ཕྲུག་རྣམས་
ཀྱང་བློ་རྩེ་གཅིག་ཏུ་བསྒྲིམས་ཏེ་འབད་བརྩོན་བྱེད་བཞིན་འདུག ངའི་སློབ་
ཕྲུག་རྣམས་ཡིག་རྒྱུགས་ནང་གྲུབ་འབྲས་ཐོན་རྒྱུ་ཡིན་པ་ང་ལ་ཡིད་ཆེས་
ཡོད།
ལོ་མཇུག་གི་ཡིག་རྒྱུགས་འགོ་ཚུགས། ཤེས་ཡོན་འགན་འཛིན་གྱིས་
སྔོན་ལ་འཛིན་གྲྭ་གཞན་རྣམས་ཀྱི་ཡིག་རྒྱུགས་ལེན་པ་དང་། དེ་ནས་ང་
ཚོའི་འཛིན་གྲྭའི་བང་རིམ་སླེབས་པས། ངའི་སློབ་ཕྲུག་རྣམས་ཀྱི་ཡིག་
རྒྱུགས་ལེན་རྒྱུ་དེ་ཁོང་སྒེར་ངོས་ནས་གནང་རྒྱུ་ཡིན་པ་ཐོག་མ་ཉིད་ནས་
མོས་མཐུན་བྱུང་ཡོད། ཁོང་གིས་འཛུམ་ཙམ་བྱས་ཏེ། “ངས་ཁྱེད་ཀྱི་འཛིན་
གྲྭའི་སློབ་ཕྲུག་རྣམས་ལ་ཡིག་རྒྱུགས་ལེན་གྱི་མིན། ཁོང་ཚོ་ཚང་མ་འཛིན་
གྲྭ་གོང་མར་གནས་སྤར་བྱེད་ཀྱི་ཡིན།” ཞེས་གསུངས་བྱུང་།
དེར་ངས་ “དེ་འདྲ་གནང་ན་འགྲིག་གི་མ་རེད། སློབ་ཕྲུག་ཁ་ཤས་ལ་དེ་
དྲང་པོ་ཆགས་ཀྱི་མ་རེད།” ཅེས་ཞུས་པ་ཡིན།
ཁོང་གིས་ “དྲང་པོ་མ་ཆགས་པ་གང་ཡིན་ནམ།” ཞེས་དྲིས་པར།
ངས་ “འཛིན་གྲྭ་གོང་མར་སྤར་མི་འོས་པའི་སློབ་ཕྲུག་དེ་ཚོ་སྤར་རུང་
གི་མ་རེད།” ཅེས་ཞུས་པ་ཡིན།
167ཉིན་མོའི་རྨི་ལམ།
ཡང་ཁོང་གིས་ “འོན་ཀྱང་ཁྱེད་ཀྱིས་སློབ་ཁྲིད་ཡག་པོ་བྱས་ཡོད་ཤག་
རེད། ངས་ཁྱེད་ཀྱི་སློབ་ཁྲིད་ཀྱི་རིན་ཐང་དེ་ངོས་ལེན་ཞུ་ཡི་ཡོད།” ཅེས་
གསུངས་བྱུང་།
“གཅིག་བྱས་ན་དེ་འདྲ་ཡིན་སྲིད། ཡིན་ནའང་། སློབ་ཕྲུག་ཚང་མས་
གཅིག་མཚུངས་ཀྱིས་སྦྱང་ཐུབ་ཡོད་དམ། ཁ་ཐུག་ཞུས་ན་སློབ་ཕྲུག་ཁ་ཤས་
ཀྱིས་གང་ཡང་ཤེས་ཀྱི་ཡོད་མ་རེད། ཁོང་ཚོའི་ཀླད་པ་སྟོང་པ་སྟོང་རྐྱང་
རེད།” ཅེས་ཞུས་པ་ཡིན།
ཁོང་གིས་ “དེས་ན་ང་ཚོས་སློབ་ཕྲུག་དེ་ཚོར་གང་བྱེད་དགོས་སམ།”
ཞེས་དྲིས།
ངས་ “སློབ་ཕྲུག་ཁ་ཤས་ལ་སློབ་གྲྭ་ནས་རྩ་དགོངས་ཞུས་ཤོག་ཟེར་
དགོས་ཀྱི་རེད། སྐྲ་བཞར་བ་རཱ་གྷུ་ཡི་བུ་ལྟ་བུར་མཚོན་ན་རྒྱལ་རབས་དང་།
ས་ཁམས་རིག་པ། ཨང་རྩིས་སོགས་ལ་དོ་སྣང་སྤུ་ཙམ་ཡང་ཡོད་མ་རེད། ཁོ་
སློབ་གྲྭའི་ནང་དུས་ཚོད་བསྐྱལ་ནས་བསྡད་ཡོད། ཡིན་ནའང་ཁོ་རིག་པ་
གྲུང་པོ་ཡོད་སྟབས་རང་གི་རོགས་པ་འགའ་ཤས་ཁྲིད་དེ་སྐྲ་བཞར་ཁང་ཆེན་
པོ་ཞིག་གཉེར་ཐུབ་ཀྱི་རེད། ཁོ་བྷོམ་བྷེ་རུ་སྐྲ་བཞར་སྟངས་དང་སྐྲ་བཞར་
ཁང་བདག་གཉེར་བྱེད་སྟངས་སྦྱོང་བར་གཏོང་དགོས།” ཅེས་ཞུས་པ་ཡིན།
ཁོང་གིས་ “འགྲིག་གི་འདུག ད་དུང་སློབ་གྲྭའི་ནང་མ་འཚམས་པའི་
སློབ་ཕྲུག་སུ་འདུག་གམ།” ཞེས་དྲིས་བྱུང་།
དེར་ངས་ “ཁོང་ཚོ་སློབ་གྲྭ་འདིར་མི་འཚམ་པ་མ་རེད། སློབ་གྲྭ་འདི་
ཁོང་ཚོ་ལ་མི་འཚམ་པ་རེད། ཁོང་ཚོས་གང་འཇོན་ནུས་པ་དེ་སློབ་གྲྭས་སློབ་
ཐུབ་ཀྱི་མེད་པ་རེད།” ཅེས་ཞུས་པ་ཡིན།
168ལེའུ་བཞི་པ། ཆེས་མཐའ་མའི་འདུ་འཛོམས།
ཁོང་གིས་ “དེ་འདྲ་ཡིན་པ་རེད། ཡིན་ནའང་ཁོང་ཚོ་སུ་དང་སུ་རེད་
དམ།” ཞེས་དྲིས་བྱུང་།
“ཇཱ་ཝཱན་ཤེཏ་ཟེར་བ་དེ་ཉེན་རྟོག་པའི་སྡེ་ཚན་ནང་འཚམ་པོ་ཡོད། ང་
ཚོས་ཁོ་རང་ལུས་རྩལ་ཁང་དུ་སློབ་འཇུག་བྱེད་དགོས། ཁོང་གི་པཱ་ལགས་
ལ་ཡང་ཁོ་རང་འགྲུལ་བཞུད་བྱེད་རྒྱུའི་གྲ་སྒྲིག་བྱེད་དགོས་པའི་ལམ་སྟོན་
བྱེད་དགོས། ད་དུང་ཁོ་རང་ཉེན་རྟོག་པ་ཡག་པོ་ཞིག་ནས་དམར་ཁྲིད་སྦྱོང་
བརྡར་བྱེད་བཅུག་སྟེ་ཁྲིམས་ཏོག་ཙམ་སྦྱོང་དུ་འཇུག་དགོས། ལོ་ལྔའི་ནང་
ཁོ་རང་སྐོར་སྲུང་བ་ཡག་པོ་ཞིག་ཆགས་ཐུབ་ངེས་རེད། དུས་ད་ལྟའང་ཁོ་
རང་སློབ་གྲྭའི་ནང་ཉེན་རྟོག་པ་ལྟ་བུའི་སྤྱོད་པ་འཁྱེར་གྱི་འདུག” ཅེས་ཞུས་
དེར་ཁོང་གིས་ “དེ་ལ་ཡང་མོས་མཐུན་ཡོད། ད་དུང་སྐྱོ་པོ་སུ་འདུག"
པ་ཡིན།
ཅེས་དྲིས།
ངས་ “སློབ་ཕྲུག་གསུམ་པོ་དེ་ཚོ་སློབ་སྦྱོང་ཐོག་སྐྱོ་པོ་འདུག ངས་གུང་
གསེང་སྐབས་ཁོང་ཚོ་འཛིན་གྲྭ་གོང་མར་འཕར་རྒྱུའི་ཆེད་དུ་སྦྱོང་བརྡར་
སྤྲོད་ཀྱི་ཡིན། ཡིན་ནའང་། འགན་འཛིན་ལགས། ང་ཚོའི་བསླབ་གཞི་
མཁྲེགས་པོ་འདི་དང་། འཛིན་གྲྭའི་གནས་ཚད་དེར་འགྱུར་བ་གཏོང་ཐབས་
མེད་པ་རེད་དམ།” ཞེས་ཞུས་པར།
“དེ་གཡུགས་ཞོག གནད་དོན་དེའི་ཐོག་ངའི་ལག་པ་བསྡམས་ཡོད་
རེད། ངས་ཁྱེད་རང་ལ་ཐེངས་མང་ཞུས་ཟིན་པ་ཡིན། ད་ཁྱེད་རང་གི་འཛིན་
གྲྭའི་ཡིག་རྒྱུགས་གྲུབ་སོང་། དེ་སྔ་ཁྱེད་ཀྱིས་སློབ་དུས་སྐབས་འཁྲབ་སྟོན་
བྱས་པ་བཞིན་དེ་རིང་ཡང་གྲ་སྒྲིག་གཅིག་བྱས་ཡོད་བཟོ་འདུག ད་ཆ་ཁྱེད་
169ཉིན་མོའི་རྨི་ལམ།
ཀྱི་བྱེད་སྟངས་ངས་ཤེས་ཀྱི་ཡོད།” ཅེས་གསུངས་བྱུང་།
བདུན།
༄༅། །ཡིག་རྒྱུགས་གྲུབ་རྗེས་བྱ་དགའ་སྤྲོད་རྒྱུའི་ཉིན་མོ་དེ་ཤར། ལོ་ལྟར་
སློབ་ཕྲུག་བརྒྱ་ཆ་མཐོ་པོ་ལེན་མཁན་རྣམས་ལ་བྱ་དགའ་སྤྲོད་སྲོལ་ཡོད།
སྐབས་དེ་དུས་གྲོང་ཚོའི་ནང་གི་གལ་ཆེའི་མི་སྣ་དང་། གཞུང་གི་ལས་བྱེད་
པ་རྣམས་ཕེབས་ཀྱི་ཡོད། ཤེས་ཡོན་འགན་འཛིན་གྱིས་མཛད་སྒོའི་ཉིན་གྱི་
གྲ་སྒྲིག་ཆ་ཚང་ང་ལ་མངགས་བྱུང་། ངས་ཀྱང་ལས་ཀ་དེ་དག་ང་རང་གི་
འཛིན་གྲྭའི་སློབ་ཕྲུག་རྣམས་ལ་བློས་བཀལ་བ་ཡིན། ཁོང་ཚོས་ང་ལ་སློབ་
སྟོན་ཞུ་ཡིན་གྲ་སྒྲིག་ཆ་ཚང་བྱས་སོང་།
ཐོག་མར་ང་ཚོས་ཌན་ཌི་ཡཱ་རཱས་ (Dandia Ras) འཁྲབ་སྟོན་བྱས་པར་
ཆུ་ཚོད་ཕྱེད་ཀ་ཙམ་གྱི་རིང་ལྟད་མོ་བ་རྣམས་ཡིད་དབང་འཕྲོག་པ་ཞིག་
བྱུང་།
170ལེའུ་བཞི་པ། ཆེས་མཐའ་མའི་འདུ་འཛོམས།
དེ་ནས་འཕག་མཆོངས་ (hop step) དང་། རྒྱུགས་མཆོངས། jump
race) རྐང་གསུམ་འདུར་རྒྱུགས། (three leg race) བལ་པོའི་བསེའུ་སྒྲུག་པའི་
འགྲན་བསྡུར། རོལ་དབྱངས་ཞབས་སྟེགས། (musical chair) སོགས་རྩེས་
པར་མི་ཚོས་སྤྲོ་སྣང་ཆེན་པོའི་ངང་བལྟས། དེའི་རྗེས་སུ་ཚོང་ཁང་བདག་ ་པོ་
ལ་བསྐོར་བ་དང་། ཤེས་ཡོན་འགན་འཛིན། ཉེན་རྟོག་པ། ཆབ་སྲིད་མི་སྣ་
བཅས་ཀྱི་ལད་ཟློས་བྱེད་རྒྱུ་དང་གཏམ་བརྗོད་སོགས་འཁྲབ་སྟོན་བྱས། སློབ་
ཕྲུག་རྣམས་ཀྱིས་འཁྲབ་སྟོན་ཧ་ལས་པ་བྱས་སོང་། དེ་ནས་སློབ་ཕྲུག་རྣམས་
ཀྱིས་རང་རང་གིས་བྲིས་པའི་རི་མོ་རྣམས་སྐུ་མགྲོན་རྣམ་པར་སྤྱན་འབུལ་
ཞུས་པར། ཁོང་ཚོས་དོ་སྣང་ཆེན་པོའི་ངང་གཟིགས་བྱུང་།
དེ་ནས་བྱ་དགའ་སྤྲོད་པའི་མཛད་རིམ་འགོ་ཚུགས། ལོ་ལྟར་ཧིན་སྒོར་
༡༢༥ ཡི་རིན་ཐང་ལྡན་པའི་བྱ་དགའ་གནང་སྲོལ་ཡོད། དངུལ་འབོར་དེའང་
སློབ་ཕྲུག་ལེགས་གྲས་རྣམས་ལ་སྤྲོད་ཀྱི་ཡོད།
ཤེས་ཡོན་འགན་འཛིན་ཡར་བཞེངས་ཏེ་རྒྱུན་ལྡན་ལྟར་ “དེ་རིང་
གི་མཛད་སྒོ་འདི་ནམ་རྒྱུན་ལས་རྦད་དེ་མི་འདྲ་བ་ཞིག་ཡིན་པའི་ངོས་
འཛིན་ཞུ་ཡི་ཡོད། ངའི་འགྲམ་དུ་བཞུགས་པའི་ཕོ་གསར་འདིས་ང་ལ་བྱ་
དགའ་སྤྲོད་ཕྱོགས་ཐད་སློབ་སྟོན་གསར་པ་ཞིག་གནང་བྱུང་། ངས་དངུལ་
འབོར་ ༡༢༥ དེ་མི་རེ་རེར་སྤྲོད་ཀྱི་མིན། ངས་དངུལ་འབོར་དེ་དག་ང་ལ་
སློབ་སྟོན་གསར་པ་གནང་མཁན་གྱི་ཕོ་གསར་འདིའི་མཚན་ཐོག་སློབ་གྲྭའི་
དཔེ་མཛོད་ཁང་གསར་རྒྱག་ཆེད་དུ་གཏོང་གི་ཡིན། ངས་གསལ་བསྒྲགས་
ཞུ་རྒྱུ་ཞིག་ལ། གོང་རིམ་ནས་དེ་ལྟར་བྱེད་ཆོག་པའི་བཀའ་འཁྲོལ་གནང་
སོང་བ་དང་། ལོ་ལྟར་བྱ་དགའི་དངུལ་འབོར་དེ་དག་སློབ་གྲྭའི་དཔེ་མཛོད་
171ཉིན་མོའི་རྨི་ལམ།
རྒྱག་ཆེད་དུ་བེད་སྤྱོད་གཏོང་གི་ཡིན། མི་སྒེར་རེ་རེར་བྱ་དགའ་སྤྲོད་རྒྱུ་
དེ་ཁེངས་དྲེགས་དང་བློ་ཕམ་སྐྱེ་གཞིའི་རྒྱུ་རེད་འདུག ད་ལྟའི་བྱ་དགའི་
དངུལ་འབོར་བེད་སྤྱོད་གཏོང་སྟངས་དེ་ཚང་མར་ཕན་ཐོགས་ཡོད་པ་ཞིག་
རེད་འདུག ངས་ཚང་མའི་མདུན་དུ་དོན་མེད་ཀྱི་བྱ་དགའ་སྤྲོད་ཕྱོགས་ཀྱི་
ལམ་སྲོལ་ངོ་སྤྲོད་གནང་མཁན་དང་། བྱ་དགའི་དངུལ་འབོར་དེ་ཉིད་བྱ་
བ་བཟང་ཕྱོགས་སུ་གཏོང་དགོས་པའི་ལམ་སྟོན་གནང་མཁན་གྱི་ཕོ་གསར་
ཁོང་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་ཡིན།”
“དེ་རིང་ངས་སྡིངས་ཆ་འདིའི་ཐོག་ནས་ཚང་མ་ལ་ཞུ་རྒྱུ་ཞིག་ལ། ལོ་
སྔོན་མར་ཕོ་གསར་འདི་ངའི་འགྲམ་དུ་སླེབས་ནས་ང་ལ་དམའ་རིམ་འཛིན་
གྲྭ་བཞི་པའི་ནང་ཚོད་ལྟ་བྱེད་ཆོག་པའི་རེ་སྐུལ་ཞུས་བྱུང༌། སྐབས་དེ་དུས་
ངས་ཁོ་ཉམས་མྱོང་མེད་པའི་གླེན་པ་ཞིག་མཐོང་སོང་།”
“ངའི་བསམ་པར། ཁོ་ཡང་ཉམས་མྱོང་མེད་པའི་མི་གཞན་
པ་དེ་ཚོ་དང་འདྲ་བར་ཐོག་དང་པོ་ཚོད་ལྟ་བྱེད་སྐབས་ནས་ ་བྲོས་
འགྲོ་ཡི་རེད་དྲན་བྱུང་། དེར་བརྟེན་ངས་ཁོང་ལ་གོ་སྐབས་དེ་སྤྲད་
པ་ཡིན། ང་རང་ཁོང་ལ་ཡིད་ཆེས་གཏན་ནས་མེད། འོན་ཀྱང༌།
ད་ཆ་ཁོང་གི་ཚོད་ལྟ་དེ་ལམ་ལྷོང་བྱུང་ཡོད་པ་ངས་ཁས་ལེན་གྱི་ཡོད།
ཁོང་གིས་ངའི་ལྟ་བ་རྦད་དེ་འགྱུར་བ་བཏང་སོང་། ང་ཚོས་གཞི་རིམ་འོག་
མའི་སློབ་འཁྲིད་ཀྱི་ལམ་སྲོལ་རྙིང་པ་དེ་མཚམས་འཇོག་བྱེད་དགོས་པར་
ངའི་སེམས་ཀྱི་གཏིང་ནས་ངེས་ཤེས་རྙེད་སོང་། ང་འདྲ་བའི་ལས་བྱེད་
དང་དགེ་རྒན་རྣམས་མ་སྐུལ་དང་བླངས་ཐོག་རྒལ་ཡོལ་ཞུས་ཏེ་མི་རབས་
གསར་པའི་བློ་རྒྱ་ཡངས་པའི་ཤེས་ཡོན་པ་རྣམས་ལ་གོ་སྐབས་སྤྲོད་དགོས་
172ཀྱི་འདུག”
ལེའུ་བཞི་པ། ཆེས་མཐའ་མའི་འདུ་འཛོམས།
“ང་རང་ག་ཚོད་དགའ་པོ་བྱུང་མིན་གང་འདྲ་སྟོན་དགོས་སམ། ཁོང་གི་
འཛིན་གྲྭའི་སློབ་ཕྲུག་རྣམས་ལ་གཟིགས་དང་། ཁོང་ཚོ་སྒྲིག་ཁྲིམས་ལྡན་ལ།
ལུས་ཁམས་བདེ་ཞིང་། སྤྲོ་སྣང་དོད་པོ་གང་འདྲ་མི་འདུག་གམ། ཁོང་ཚོའི་
ཡར་རྒྱས་དང་འཚར་ལོངས་བྱུང་བ་ང་རང་དཔང་པོ་ཡིན། ཁོང་ཚོའི་ཕ་མ་
རྣམས་ཀྱིས་ང་ལ་འདོད་བློ་ཁེངས་སོང་ཞེས་ཡང་ཡང་གསུང་གི་འདུག”
ཤེས་ཡོན་འགན་འཛིན་གྱི་གཏམ་བཤད་ཚར་བ་དང་། ཚང་མ་རང་
རང་གི་གནས་སུ་སོང་བས། ང་ཡང་རང་ཁྱིམ་དུ་ལོག །
173